JACOBUS G R E T S E R

DIALOGUS

DE

UDONE ARCHIEPISCOPO

INGOLSTADII

ANNO DOMINI

MDXXCVII

P E R S O N A E DIALOGI:

<163"}

PROLOGUS

UDO Archiepiscopus
Sacerdos

CHRISTUS
Β . VIRGO

BRUNO
PUGIL

S . MAURITIUS

Quatuor

ANGELI

FEDERICUS

Decanus

Tres D A E M O N E S
Aliquot C A N O N I C I

O R B I L I U S Ludimagister
Duo IUVENES cereos gestantes
Alii duo IUVENES
D u o PARASITI

Aliquot

AULICI

Archiepiscopi

EPILOGUS

C A R M E N J. P.
Άττόσκοπος et ' Επίσκοπος duae voces
Non discrepant sic litteris, uti rebus:
Aberrat a scopo prior, sed haec tangit:
Deinde hoc secundum facile migrat in prius,
Quando metalepsin sanctior facit vita.

<w>

PROLOGUS

Salutem multam dico spectatoribus,
Tibi potissimum, Pater Illustrissime
Et Exoptatissime: quem nostro dramati
Adesse gratulamur omnes sospitem.
5 Drama est aptissimum formandis moribus
Et ad praescriptum virtutis rationibus
Vitae exigendis sane perquam commodum.
Quis etenim, cui caelestis sit curae salus,
Virtutis fugerit viam, cum viderit
10 Udonem episcopali mitra praeditum
Severe punitum ob patrata crimina,
Quae cumulare novis, voce quamvis caelitus
Delapsa saepe monitus, institit indies.
Horrendum, horrendum est divinam aspernarier
is Clementiam, et vocanti nolle aures dare.
Cuius in hac actione cernetis clarissimum
Exemplum; adeste, dramati atque actoribus
Fauste, et cum silentio animum advertite.

374

Greiser, Udo, υ. 19—38

PARS I, Sectio 1
ORBILIUS Ludimagister, UDO et
d u o alii SCHOLASTICI.
ORBILIUS

<164vy

Quam misera sors eorum qui semet scholis
20 Includunt, et iuventutem erudiunt: nihil
A u t certe perparum proficiunt, quamlibet
Molestias exhauriant gravissimas,
Praecipue si non iuvenes claros indole,
Sed stipites, sed truncos atque caudices
25 Adepti sunt! quod mihi semper adhuc contigit.
UDO

Iratus est magister, in dorsum meum
Erumpet isthaec ira. vae misero mihil
A g e mi sodalis, aures praebe, singulas
Recitabo lectiones, ut postea queam
30 Magistro pensum reddere expeditius.
Sed serum nimis est, ingreditur scholas I ohe I
Heu heu heul suggere quaeso, et propius admove
Tuum libellum, sedulo referam vicem.
ORBILIUS

Mirum profecto, quod tempestive satis
35 Accessit ad ludum Udo. scilicet tui
N o n est ingenii adesse in puncto temporis.
Recita Ciceronis epistolam.
UDO

Nescio, Venerande Magister.
ORBILIUS

Quid caussae ?

Gretser, Udo, r. 39—52
UDO

Parens

Variis detinuit me occupationibus.
ORBILIUS

40 Solemnis isthaec est tibi excusatio»
Recita grammaticam.
UDO

Faemineum Α primae est, velut panthera, sagitta,
Adria mas e s t o . . . esto mas . . . mas esto. pro maribus pugnant
ORBILIUS

Occlude librum, furcifer improbissime!
45 Rursum incipe.
UDO

Adria mas e s t o . . . esto m a s . . . foliis oleaster...

ORBILIUS

En — bipedem aselluml cur non in caput tuum
impingo librum? ferulam affer puer ocyus.
UDO

Scio lectionem.
ORBILIUS

Recita ergo.
UDO

Iungito faemineis quod faemina sola reposcit,...
so Et quibus appositum tantum tribuisse virile . . .
ORBILIUS

An hoc principium lectionis est ? manum
Extende dexteram.
UDO

oh ohl

378

Greiser, Udo, v. 53—61
ORBILIUS

Laevam porrige.
UDO

Satis est.
ORBILIUS

Capesse iussa.
UDO

Ohe!
ORBILIUS

Num subtrahis

Manum ?
UDO

Non subtraho. ohe, vae ah ah ohel
ORBILIUS

<[165ry

55 Quid tandem de te fiet, puer stolidissime,
Si nolis aliter mentem ad studia appellere?
In cruce corvos pasces, et pabulum dabis
Cornicibus. satin paratus es puer
Ad disputandum ?
UDO

Non utique.
ORBILIUS

Solve ocyus

60 Ligulas.
UDO

Parce obsecrol
ORBILIUS

Non pepercero.
Ne multa, prodi, prodi I

Greiser, Udo, ». 62—74
UDO

Heu, heu, heu denuo,

Toties iam caesus I
ORBILIUS

Procumbe.
UDO

Heu ah ah mordio!
Ah mitius age!
ORBILIUS

Ne ictibus obicias manus.

UDO

Au au, heu heu meria merial ich stirb, ich stirb I
ORBILIUS

Sic te dolabo in singulos, Udo, dies,
Donee Mercurius fiat ex hoc stipite.
UDO

Au au heu heu!
ORBILIUS

Quin finem flendi facis.
Da lectionem tu, Petre!
(recitat aliquid ex grammatica prompte, quo facto pergtt Orb:)
ORBILIUS

Ο diligens caput, istos adolescentulos
Arno aestimoque. Tu Ciceronis epistolam
Memoriter effer!
(recitat tertius epistolam ex Cicerone)
ORBILIUS

Divinum ingenium, ut nunquam haesit! talem velim
Udonem te esse. Nunc ite domum et tempore
Stato adeste, in punctistitio ipsissimo.

382

Greiser, Udo, ν. 75—105

Sectio 2

< 165vy

UDO solus
75 Heu quid agam, quo me convertam mortalium
Infelicissimus adolescens ? caedor indies
Non aliter atque pecus. ludibrium nominor
Virgarum non immerito. quid agam ? seu velim
Seu nolim, veniendum est ad litterarium
so Ludum non ludum. destitutus memoria
Nil retinere queo. ut vase pertuso effluit
Iniectus humor, ita dicta Magistri ex meo
Diffugiunt animo. opem implorabo caelitum,
Deique Matris gratiam supplice prece
85 Exposcam. non negabit porrigere manum
Ad se clamanti. subsidium insuper Ducis
Mauritii, cuius haec Urbs credita Numini
Efflagitabo. quid moror ? templum prope est,
Quin pronus ad altare accido.

PRECATIO
ad Beatissimam

Virginem

UDONIS
et Divum

Mauritium.

90 Salveto Regina poli, materque parentis
Supremi, salveto maris nitidissima Stella,
Erranti quae turbae hominum caligine noctis
Lumen praeportas, tenebris ut sponte relictis
Te bene perveniant ad clari limina caeli,
95 Audito et patulas his praebe quaestubus aures:
Ingenium cupio, ceu par, formare per artes,
Ingeniumque deest. Tu, cui nihil abnuit ille
Rerum opifex, ab eo fac doner mente sagaci
Et memori ingenio. hoc unum me scilicet unum
loo Deficit! hoc mihi si caelo impetraris ab alto,
Mancipioque usuque tuum per saecula fiet.
Tum te, Diva, canam, tua tum praeconia versu
Non prius audito pandam, tum denique vinclo
Me adstrictum tibi perpetuo, patrona, fatebor.
los Tu quoque Dux generöse Ducum, qui sanguine fuso

384
066ry

Greiser, Udo, p. 106—134
Claresces magis atque magis, pius aspice vota
Quae fundo, et quoniam haec Aedes tibi sacra, benignus
Afflictis fer opem rebus, fortissime Martyr I
(Udo obdormiscit)

Sectio 3
ANGELI Divam Virginem ad Altare

progredientem cantu prosequmtur:
Diva, quae caeli decus es perenne,
no Gaudium terrae, miseris asylum,
Cordibus certum medicamen aegris,
semper aveto.
Diva, quam mundo genuisse Christum
Angeli gaudent, toties aveto,
lis Quot poli celsa regione noctu
sidera lucent.
Diva, te summo genitus Tonante
Filiam, sponsam vocat et parentem,
Hie honos triplex tibi, casta mater,
IM
obtigit uni.
Diva

VIRGO

(in solio residens)

< 166"-)

Deliciae sunt meae, mortalibus bene
Facere, manumque porrigere, ut caeli domos
Quietas intrent empti ex Cacodaemonis
Cruentis faucibus. hanc etenim ut contingerent
125 Metam, creavit illos rerum conditor
Meusque gnatus. En Udo, preces tuas
Non abstulit Notus. Quod optas, affatim
Dabitur: scientiae dono cumulaberis
Ita, ut aequales relinquas post te maximo
130 Intervallo; nec hos solummodo, sed viros
Etiam natu te grandiores. hie erit
Precum tuarum fructus. insuper dies
Supremus cum huius urbis toilet Episcopum,
Tiara tu decoraberis, et ecclesiae

386

Greiser, Udo, v. 135—158
135 Suscipies clavum. tu cura, ut donis datis
Ad gloriam Dei et reliquorum Caelitum
Utaris, et nihil divino Numine
Antiquius potiusve in humanis putes,
Memor unde acceperis, quidquid habiturus es.
140 Sic et saluti et nomini tuo bene
Prospicies, atque post hanc perituram infulam
Aeternam capies stellis fulgore similem.

Sectio 4
(Udo expergiscitur)
UDO

<167ry

Ecquid hoc rei ? num somniavi somnium
Vanum, fallax, irritum ? conspexi Virginem,
145 Qua nec tellus pulchriorem habet. Num vana me
Lusit effigies ? absit 1 Regina lucidi
Aetheris preces meas exaudit, pias
Praebuit querelis aures. Numen sentio:
Novi quae nec didiceram prius, nec discere
150 Quamlibet caesus poteram vitio indolis meae.
Nunc novi grammaticam.
(Recitat aliquos versus, post pergit:)
Ο Mater, quas grates tibi rependere
Coner ? tuus ero, paucis ut dicam omnia.
Te quoque, Mauriti, colam, dum spiritus mihi
155 Suppetet vitalis. Nunc magistrum adibo, nunc
Doctrinae specimen dabo I hora instat. diem ο bonum!

Sectio 5
ORBILIUS

Ludimagister,

UDO.

ORBILIUS

Ubi Udo meus? antiquum nimirum obtinet:
Serus venit more suo. non sero veniam

Greiser, Udo, ». 159—167
Puero, sat tempestive poenas expctam.
IM Sed ecce approperat solito lactior, ocyor.
UDO

Salve Magisterl
ORBILIUS

Negligentibus salus
Nulla est.
UDO

Atqui, Magister, diligentior
Inposterum fiam.
ORBILIUS

Mox utique videro.
Scis lectionem ?
UDO

Ad unguem.
ORBILIUS

Recital
UDO

Quid
us Ut recitem?
ORBILIUS

Epistolam Ciceronis.
(Red tat Epistolam ex Cicerone)
ORBILIUS

Teipso melior es. Grammaticae Regulas
Die age!
UDO

Quascunque voles.
(Recitat aliquid ex Grammatica)

390

Greifer, Udo, ν. 168—178
ORBILIUS

Num es Udo an alius ?
UDO

Udo sum.
ORBILIUS

Fere ambigo.
UDO

Atqui vibices et notae cuti meae
170 Inscriptae a te hoc docent, ut desint caetera.
Novi graece.
ORBILIUS

Tu graece?
UDO

Equidem.

ORBILIUS

Quis te magus

Mutavit ?
UDO

(167vy

Non magus, sed Domina Caelitum
Hebetudinem priorem ingenii sustulit
Simulque donavit rerum scientiam
175 Non modicam.
ORBILIUS

Mira metamorphosis haecl cedo
Ordine rem totam.
UDO

Mora nimis longa fuerit
Hie omnia percensere, faciam istuc domi.
ORBILIUS

Ita placet, introeuntem me sequamini.

392

Greiser, Udo, ν. 179—203

Sectio 6
FEDERICUS, CANONICUS.
FEDERICUS

Ut navis sine rectore ponti fluctibus
180 Hauritur facile, sic Ecclesia, cum caret
Episcopo, transversim agitur non maximo
Nisu. quocirca cum nunc mensibus aliquot
Proiernt interim Hie noster grex pastore destitutus sit,
Canonici quidam. Tempus requirit, ut in demortui locum
iss Legamus successorem, qui studio suo
Ovile Christi non modo servet integrum,
Sed augeat, sed amplificet et foetibus
Novis accumulet indies magis et magis.
Certe non leve fert humeris pondus, qui gerit
190 Episcopatum. Episcopus, ut Paulus monet,
Sit integer vitae, sit absque crimine,
Potationes, rixas et discordiam
Fugiat oportet ut pestes certissimas.
Quod faciei vel facere deberet, quem modo
195 Statuimus admovere ad clavum Ecclesiae,
Quod bene vertat, nobisque eveniat prospere,
Adeste fratres, prius alternis vocibus
Imploremus opem Numinis.
Tum deiiciat quisque suum in urnam calculum.
< 168'}

(Hymnus ad Sanctum

Spiritum)

FEDERICUS

200 Qui consolatoris habes praenobile nomen
Affer opem tuae opis dulcem poscentibus auram.
CANONICUS

Sancte parens rerum, qui sacro corda pererras
Flamine, ades nostrisque orsis allabere faustus.

394

Greiser, Udo, v. 204—221
FEDERICUS

Tu, qui mortales septeno munere donas,
205 Illustra mentes, ut, quid siet utile, cernant.
CANONICUS

Tu quoque Virgo parens, cuius provolvimur arae,
Subsidio matura veni coetumque fidelem
Non segni pastore bea, qui praebeat agnis
Pabula laeta, luposque suo grege pellat avaros.
FEDERICUS

210 Nunc ergo agamus, quod agendum est. procul exulet
Amor, odium, communio sanguinis, nihil
Spectetur praeter gloriam summi patris.
(Coniiciunt suffragia in urnam. Federicus cum alio
extrahit, legit. canitur interim aliquid)
FEDERICUS

Quod igitur Deus optimus maximus feliciter
evenire iubeat, et ad huius totiusque
215 ecclesiae utilitatem fortunet: Archiepiscopus
omnium suffragiis dictus est Udo canonicus.
(Iterum canitur. Interim ornatur. Canonici osculantur
manus. omnibus transactis sie infit Udo:)
UDO

Quandoquidem vobis sie volentibus, viri,
Episcopus sum factus, totis viribus
Enitar, ut isthoc munere dignus aestimer.
220 Vos me precationibus iuvabitis,
Non dubito, ut pastor sim reipsa et nomine.
Finis primae partis
(Cantus aut aliquid aliud interiieitur)

</<#»>

PARS A L T E R A ACTIONIS
Sectio 1
GNATHO, PHORMIO

parasiti.

GNATHO

Muscae nos parasiti sumus. conviviis
Potationibus pascimur, ut sues
Glandibus.
PHORMIO

In aulis ct cellis vinariis
225 Et in culinis cum versamur, tum sumus
Beati.
GNATHO

Multis sordidum vitae genus
Videtur nostrum.
PHORMIO

Quid tum ? parasitarier
Malo, quam ligna secando victum quaerere.
GNATHO

Deliciae et gaudium mortalium sumus.
230 Quis etenim hilarius paulo frontem exporrigit,
Ni Phormionem nutriat domi suae,
Qui salibus et iocis et dictis optimis
Hero moerenti distendat risu ilia.
PHORMIO

Sed heus 1 num nosti electum Episcopum novum ?
GNATHO

235 Novi atque gaudeo. spero etenim in aulam hactenus
Occlusam nobis facilem aditum fore.

398

Gretser, Udo, v. 237—260
PHORMIO

Merito
Speras, episcopus peradolescens dabit
Aures non invitus nostris sermonibus,
Melioribus praecipue praeceptoribus
240 Cum careat, nostras disciplinas imbibet.

Sectio 2
U D O c u m DOMESTICIS e t PARASITIS.
UDO

069'),

Nimis severa haec disciplina est. vivere
Sine vita nolo, fraudare nequeo genium:
Homo sum, humana faciam. Non sum Angelus, habeo
Et sanguinem et carnem. Quid igitur macerem
245 Corpus ieiuniis, precationibus,
Vigiliis et laboribus pro Ecclesia?
Nemo suam carnem odio habuit, ait Apostolus.
Cur oderim meam ? Curae erit Ecclesia
Deo I tu te tuamque cura cuticulam.
250 Carpe diem, dum potes, forsan lux crastina
Mortem afferet. Dum vivis, vive.
GNATHO

Episcopus,
Mi Phormio, ecce cantilenam cantitat
Exoptatissimam.
PHORMIO

Pulchre, recte, benel
UDO

At es episcopus, aiunt. Quid inde ? episcopus
255 Homo est, non Angelus, degitque inter homines,
Non inter caelites. non abstulit mihi
Tiara affectiones humanas. puer,
Heus! puer afferto — quid moraris ? — maximum
Scyphum refertum vino Cretico I statim
260 Vos Ludiones, Citharoedi atque Musici,

400

Greiser, Udo, p. 261—276

Ludite, canite. hodiernus laetitiae dies
Sacer erit, etiam crastinus et perendinus,
Et quotquot nobis fata illucescere volent.
(Canatur ex Orlando: „Omnis enim bomo qui bibit"
Aut: „Fertur in conviviis" Aut: „A solis orto sidere"
Aut: „St bene perpendi etc." aut alia laeta cantio.
Episcopus interim cum suis exclamat: „io, io, dies est
laetitiae etc.")
PHORMIO

Longa erit et iugis isthaec dedicatio.
GNATHO

265 Tales optamus, qui facimus parasiticam.
UDO

Quam sitio I ό suave medicamentum gutturis
Arentis atque ardentis I
PHORMIO

Proficiat, proficiat, Domine Episcopel
GNATHO

Aus — so wirdt ein frölicher man drauß.
UDO

Vinum quae pars, versthest du das etc.
(Cant
at mum
autaccedite
alter um propius,
versiculum)
270 Ο
lepida
capital
viril
NOBILIS ADOLESCENS

Pro foribus stat inops toto corpore obsitus
Vulneribus, parvam enixe postulans stipem.
UDO

069vy

Quid tu trifurcifer ? pro stipe dabo stipitem
Mendico et tibi, ni hinc fugeris quantocyus.
275 At vos, pincernae, vinum alacres affundite!
Vos, aulici, bibitote I

402

Greiser, Udo, v. 277—292
PHORMIO

Vix fari queo,
Tarn siccae fauces.
UDO

Cape, mi Phormio, prolue os.
(Bibunt parasiti. postea omnibus ridentibus canunt:
„Dummel dich guottes iveinle" aut aliquid aliud.)
ANGELUS

Satis lusisti, Udo, satis lusisti, Udo I
UDO

Ha ha ha, vox scilicet caelo venit! ha ha ha io iol

PARASITI

280 Ha ha ha, non sufficit, vix ludere coepimus!
ADOLESCENS NOBILIS

Sacerdos foris est, qui te conventum cupit,
Rem ponderis permagni dicturus tibi.
UDO

Ο flagitium hominis I num tu laetissimos
Audes turbare hie nuntiis I mihi non vacat
285 Aures praebere presbyteris querentibus.
Vos Citharoedi agite nunc, dum intro imus, tangite
Sonoris digitis nervös iucundissimos.

Sectio 3
FEDERICUS, UDO.
FEDERICUS

Ο sancte rerum genitor, ο potentia
Suprema, hiccine Episcopus est ? quem nec gratia
290 Nec cura tangit oviuml Non Episcopus,
Sed Aposcopus est. nunquam dat ovibus pabulum,
Sed parasitis, scortis, hircisque olentibus.

404

Gretser, Udo, ν. 293—313

Νοη pascit oves, sed histriones mimicos,
Pelliculamque suam, pastor corporis sui.
295 Non cingitur, cum forte prodit quopiam,
Presbyteris, sed turpibus assentatoribus.
Adibo, monebo, ut et officio atque nomini
Suo satisfaciat. hortabor, ut decet.
Sed ecce virum. Deus te, Reverendissime,
300 Salute multa donet.
UDO

Te quoque iubeo
Salvere, Federice.
FEDERICUS

Est quod dictum tibi
</70 r >

Velim.
UDO

Die quod lubuerit.
FEDERICUS

Nosti, quam grave
Episcopi sit munus et quam sedulo
Danda opera, ut aliquis tali dignus nomine
MS Et munere censeatur.
UDO

Quid tum postea ?
FEDERICUS

Urbs nostra tota non pastorem te vocat,
Sed mercenarium, cuius oves propriae
Non sunt, qui non tam commissi gregis gerit
Curam, quam genii et ventris atque abdominis.
UDO

310 Ni cessas his sermonibus molestiam
Mihi gignere, dabo te in carcerem ocyus.
Extemplo hinc apagel Num tu rationem Deo
Pro me reddes ? Num tu meum feres onus ?

406

Greiser, Udo, ν. 314—330
FEDERICUS

Ut te commoneam charitatis lex monet.
UDO

315 Abi, inquam. Nec verbum ultra I In aulam si pedem
Intuleris iniussu nostro, poenas dabis,
Ο audacissime bipedum!
(AbitUdo)
FEDERICUS

Peccator cum in profundum venerit, omnia
Contemnit, hoc Salomonis est dictum vetus.
320 Ο pater aeternas qui caeli arces incolis,
Pastorem mitte, qualem Paulus Apostolus
Descripsit, et ut pollicitus es per tuum
Prophetam Ezechielem. huic aut mentem mittito
Meliorem, aut alium in eius sedem suffice.

Sectio 4
U D O c u m AULICIS, MUSICIS e t PARASITIS.
ANGELUS

325 Satis lusisti, Udo 1 Lusisti, Udo, satis!
UDO

< 170vy

Ha ha ha, quis me terrere vult devotulus ?
Bibamus, edamus, eras moriemur forsitan.
PARASITI

Ha ha ha, non sufficit, vix ludere coepimus.

UDO

Choreis iuvat indulgere, age tu ludio, pfeiff auffl
330 Exulet hinc moeror l
O M N E S simul
Io io io etc.

408

Greiser, Udo, ν. 331—351
(Duett choreas Episcopus, interim clamat Angelus)
ANGELUS

Satis lusisti, Udo! Lusisti, Udo, satis I
UDO

Ecquaenam vox ad aures accidit meas
Iam tertium?
PHORMIO

Manum non debes vettere.
UDO

Hodie ludamus, eras precationibus
335 Vacabimus; hodie potemus, eras fors ieiunabimus.
NOBILIS ADOLESCENS

Pro foribus stat inops toto corpore obsitus
Vulneribus, parvam enixe postulans stipem.
UDO

Quid tu trifureifer? pro stipe dabo stipitem
Mendico et tibi, ni hinc fugeris quantoeyus!
340 Dies hie laetus venit nobis, laetior
Orietur crastinus.

Sectio 5
FEDERICUS

Ezech. 34

Ο tempora, ο mores I ο summe caelitum
Regnator, cernisne impudentiam Episcopi ?
Si tarnen est dignus hoc augusto nomine.
345 Lac comedit, lanaque tegitur gregis tui,
Et quod bene habitum, mactat, nec tuis tarnen
Procurat ovibus pabulum.
Quod infirmum, non consolidat; quod morbidum,
Non sanat; quod confractum, nequaquam alligat;
350 Quod errat, non quaerit, sed imperat ut lupus.
Et ecce grex pastore carens dispergitur,

410

</7/r)

Greiser, Udo, ν. 352—368

Fit bestiis rapacibus ludibrium.
At tu, summe parens, aut meliorem mittito
Udoni mentem, aut digniorem suffice
355 In eius solium! Hoc a te quoque, sanctissima
Virgo, precor et a te, Martyr ο fortissime
Mauriti, caeli et terrae maximum decus!
D u o IUVENES

(cereos gestautes ante aram dum genua flectunt
recitant hos versus:)
1. Salve Rex Regum, loca qui omnia numine comples.
2. Salve Christiparens, mundi spes altera lapsi.
360 1. Tuque, Thebaeorum Dux Martyrque inclyte, salve.
(Tum alter ad dextram, alter ad sinistram arae consistit)
D u o A L I I IUVENES

(Alter tapete tegit humum, alter duas sedes adornat)
1. Salveto Rex magne, cui orbis totus obedit.
2. Salveto Regina poli, castissima virgo.
1. Salveto Martyr, qui fuso sanguine clares.
PuGiL solus
Prodite, Divi, quorum hoc templum continet
365 Reliquias. Surgite et venite ad Iudicis
Iudicium summi.
(Prodeunt aliquot mortuorum instar vestiti)
FEDERICUS

(in angulo templi)
Ο qui res terraeque polique
Aeternis regis imperils, miracula tanta
Quid nam portendunt?

Greiser, Udo, ν. 369—389

412
</7/">

CHRISTUS

(in medio Angelorum

canentium)

Concinant Numen mare, terra, caelum,
370 Concinant patrem miserationum,
Qui suis largus veniae salutem.
mittit Olympo.
Concinant patrem miserationum
Caelites, manes hominesque laudem
375 Voce coniuncta genitoris almi ad
sidera tollant.
PUGIL

(pronus adorat Christum

venientem)

Salveto Rex magne, salus certissima mundi,
Iudex, iustitiae quo non retinentior alter.
Laus tibi sit iugis, sit honos per saecula, nomen
380 Concelebrentque tuum, quotquot seu continet axis,
Seu tellus nutrit, seu styx complectitur atra.
FEDERICUS

Obstupeo gelidusque fluit per viscera sudor.
Quid sibi tanta velint rerum miracla, videbo.
(Prodit Diva Virgo in medio Angelorum

canentium:)

ANGELI

Diva, quae caeli decus es perenne,
385 Gaudium terrae, miseris asylum,
Cordibus praesens medicamen aegris,
semper aveto.
</Z2 R >

CHRISTUS

(matri

occurrens)

Mater, Ave.
VIRGO

Salve fili dulcissime, magnum
Solamenque meum et summi patris incrementum.

414

Greiser, Udo, ν. 390—412
PUGIL

(cum aliis humi stratus)
390 Ο Virgo sibi quam voluit Deus esse parentem,
Salve etiam atque etiam I Te, quam veneratur Olympus,
Par est, ut veneretur item sata natio Stirpe
Mortali. Tua laus et gloria magna manebunt,
Sidera dum fulgens volvet polus aurea, Virgo.

(His recitatis residet Diva Virgo ad dextram Christi.
Prodit Divus Mauritius, et cum omnibus aliis procidit
ad pedes Christi)
Divus MAURITIUS
395 Christe Deus verique Dei verissima proles,
Qui mare, qui terras, qui caeli sidera solo
Nutu agitas, nutuque iterum, si corde voluntas
Fert ita, tranquillas; tu, qui benefacta rependis
Sede poli aeternoque rogo malefacta coerces,
too Fac, petimus, poenas solvat, qui sacra profanis
Miscet pastorisque sibi venerabile nomen
Usurpat, cum sit lupus ater ovile cruentis
Faucibus invadens et mactans obvia quaeque.
CHRISTUS

<772°>

Ad poenam quem poscatis scio, scilicet Udo est,
405 Quem petitis, qui dona Dei sanctaeque parentis
Conculcans ventris malesanus Episcopus exstat;
Qui progressus ed> est, ut iam monitoribus aequum
Deneget aspectum, et patulas non commodet aures,
Qui indulgere libidinibus putat esse beatum.
410 Vos agite ο scelerum ultores, adducite ventris
Mancipium solioque meo mox sistite.

(3 daemones adveniunt)
DAEMONES

Factum
Puta. Io io hui hui etc.

416

Gretstr, Udo, v. 413-^t37
FEDERICUS

Vae tibi, vae, miser Udo, dabis nunc improbe poenas
Deserti officii et neglectae Numinis irae.
415 Vae tibi, vae, miser Udo, brevis turpisque voluptas
Supplicio aeterno mulctabitur. Optime Rerum
Molitor da, quaeso, mihi, ut mala gaudia vitem
Carnis et illecebras fugiam totumque per aevum
Sic vivam, ut caeli aeterno non priver honore.
(Interim adducitur Udo)
D i v u s MAURITIUS

420 Ecce parens rerum, hic ille est Udo, nomine pastor,
Re raptor pestisque tui certissima ovilis.
Hic ille est, cui diva parens mentemque sagacem
Et memorem dedit et sacrum diadema ferendum
Tradidit, ingenii dispellens nubila tardi.
425 Hic ille est Udo, qui meliora monentibus aures
Occlusit mollisque otii dulcedine captus
Nil, quod christicolis commissis proforet, egit.
Sacra profanavit, foedoque libidinis aestu
Incensus sponsas casto velamine tectas
430 Impurus funestavit, veri osor honesti.
CHRISTUS

Ecquid vobis, viri qui circumsistitis,
Videtur de hoc Episcopo ?
PUGIL

Mortis est reus I
CHRISTUS

< 173ry

Capite mulctetur, qui sine capite vitiis
Ingurgitavit sese, quasi Deus nullus foret
435 Qui scelera vindicaret poenis debitis.
PUGIL

Porrige nefarium caput I
D i v u s MAURITIUS

Inhibe ictuml Sacra prius tollamus lipsana

418

Greiser, Udo, ν. 438^67
Et hostias, quas ore impuro sumpsit hic.
(Angelus tenet calicem dum hostiae excidunt et recitat
versiculos hos:)
ANGELUS

Ave pretium salutis
440 Fideliumque pabulum,
Fons gratiae perennis
Aquis scatens salubribus
Animae cibus famentis
Potusque sitientis animae.
445 Ave ο suave Manna,
Solatium ο mortalium
Qui cogitatione
Caelestia volvunt perpetim.
(His recitatis plectitur capite Udo. Accurrunt
daemones, animam rapiunt)
CHRISTUS

Sic poenas solvant, quotquot Udoni pares
450 Criminibus fuerint, et sacra munera sordidis
Manibus et conscientiis tractaverint.
Nolo quidem peccatoris interitum, volo
Sceleratos a sceleribus desinere suis
Et lacrymis expiare admissa facinora.
455 At obstinatis quando mentibus omnia
Consilia et cogitata honesta repulerint,
Addecet, ut meritum supplicium ut isthic luant.
FEDERICUS

</7i*>

Vix prae timore mentis sum compos: miraculum
Miraculorum vidi mirificissimum.
460 Heu heu quam horrendum est incidere in manus Dei
Viventis I Ο mortalium miserrime
Udo, Udo, ecquid iam percipis solatii
Ex deliciis, quibus affluebas perpetim ?
Quin propius adeo ? En truncum corpus, ο Deus,
465 Ο caelites I Ο exemplum formidinis
Plenissimum I Discite praelati, discite
Episcopi pastores non abdominis,

420

Greiser, Udo, ν. 468—486
Sed Dominici gregis esse. Pascite Domini
Gregem, non scorta, non parasitos frivolos.
470 Tristissimum ο spectaculum!
Sed ecce Canonici ingrediuntur limina
Tempil. Quin obvium me illis mox offero ?
State viri et mecum nunc domum revertite:
Mira referam, et quae audisse iuvabit perpetim.
475 In templo singula recensere importunum et mihi
Et vobis fuerit, repetamus domos, viri.
Sectio ultima
BRUNO sacerdos
Equitando delassatus sum quam maxime,
Vix olim eunti sic frangebantur pedes.
Equum religavi non proeul hinc ad arborem;
480 Ego hic quietis aliquid capiam et perditas
Revocabo vires. Quam dulcis fesso quies,
Quam gratus somnus, in utramque aurem hic dormiam.
BELIAL, ASMODAEUS, BEELZEBUB,
DAEMONES
BELIAL

Ιο io io ha ha ha hal
ASMODAEUS

Io io ha ha ha etc.
BELIAL

Domine Episcope!
ASMODAEUS

Pateant viae, pateant viae I
BELIAL

</74f>

485 Praedam non modicam caepimus: Archiepiscopi
Adducimus animam.
(Trabunt animam Udotiis catena ligatam, ut in
historia legitur)

422

Greiser, Udo, p. 487—503
UDO

Maledictus sit Deus 1
Maledicta Trinitas 1 Maledicti caelites I
ASMODAEUS

Sic age, charissime Udo, vivens fideliter
Servisti nobis, servitutis iam cape
490 Mercedem.
BELIAL

Pateant compita omnia Episcopo
Venienti.
ASMODAEUS

Ha ha io io, opimam caepimus
Praedaml En Domine Rex, cernis nostram industriam.
(Beelzebub in solio rendet)

Adducimus tibi non arreptum ex patibulo
Aut ex rota aut ex flammis homulum quempiam,
495 Sed Udonem ex episcopali altissimo
Deiectum solio.
BEELZEBUB

Laudo vestram industriam,
Ο chara capital Fecistis facinus meo
Nequaquam indignum regno, merces vos manet
Debita. Sed tu, nove hospes, felix veneris!
500 Agedum, cedo, ut habes? Regna ut nostra tibi placent?
Ut thronus hic noster ?
BELIAL

Α non loqueris, Episcope ?
Ha ha ha ha io io hui etc.
OMNES

simul
Ha ha ha etc. verecundatur scilicet.

BEELZEBUB

Ex itinere fatigatus est, cibum datel

424

Greiser, Udo, ν. 504—520

Fortasse friget, flammas subdite corpori!
505 Fortasse sitit, date sitienti poculum!
BELIAL

Scyphum hunc cape, bibe bibulel Num respuis?
Vae vae vae misero! U D O
BEELZEBUB

Friget, flammas subdite!
UDO

Ο misero mihi, vae mihi miserrimo!
Maledictus sit Deus, maledicta Trinitas 1
BEELZEBUB

sie Hunc psalmum cantitabis indies, Udo!
UDO

Maledicti caelites, maledicta sidera!
BELIAL

Ιο io, fer suavium mihi!
UDO

<174">

Maledicti genitores mei, qui in miseriam
Hanc me genuerunt, maledictus sit quoque dies,
sis Qui primus me vidit hominem! Ο si bestia
Fuissem, nunc his a cruciatibus forem
Immunis I Ο vanae . . .
DAEMONES
IO

io io hui hui etc.

ASMODAEUS

Aptissimus nostris es sedibus incola.
BEELZEBUB

Eia agite, abripite et in profundum Tartarum
520 Date praecipitem.

426

Greiser, Udo, ν. 521—535
UDO

Maledictum quidquid ullibi est.
Ο me miserrimum!
BELIAL

Ιο io io, detrudite!
Maledictus ego ipse!UDO
ASMODAEUS

Maledictus utique est Udo.
UDO

Vae vae ah ah, miseria!
BEELZEBUB

Sed ecce, scelerum socius Udonis iacet
525 Illic sopore domitus. Socium criminis
Ius iubet esse socium poenae! Ergo accurrite,
Abripite et ad Udonem detrudite clericum
Nefarium!
BELIAL, ASMODAEUS

Io io hui hui etc.
BRUNO

Jesus Maria succurrite miserrimo!
DAEMONES

530 Io io hui etc.
BRUNO

Jesus Maria succurrite!
Afflictis ferte opem rebus, vos deprecor.
Rationes vitae instituam, ut clericum decet;
Libidinem fugiam ut pestem certissimam.
Ferte mihi opem, ferte mihi opem, servate me,
535 Servate me, obsecro, suppliciter obsecrol
(Federicus,

Canonici et alii accurrunt ad

templum)

428

Greiser, Udo, ν. 536—562
FEDERICUS

<[175ry

Ο tristem casum! Ο exemplum memorabile
Severitatis, qua supremus utitur
In obstinatos Iudex. Nunc quod auribus
Accepistis, oculis propriis videbitis.
540 Sequimini praeeuntem, sed Numen, ut decet,
Salutemus poplitibus depressis humi.
Sal veto Rex, qui, quamvis nitidissima caeli
Templa habites, habitas tarnen et terrestria tecta
Condita, Magne, tibi, et propiori Numine comples.
CANONICI

545 Dulce decus, Regina poli, salveto, benignos
Ad nos verte oculos, una cum Martyre, cuius
Augustum nomen domui huic multum addit honoris.
FEDERICUS

Surgamus fratres. Corpus en Episcopi
Orbatum capite.
simul
Miraculum, miraculum!
550 Propitius esto sceleribus nostris, Deus.
Spectaculum rarissimum, tristissimum!
OMNES

FEDERICUS

Hunc quem videtis et ex me audistis terminum
Sortita est flagitiosa vita Episcopi.
BRUNO

Damnatus voti sacram provolvor ad aram.
555 Quas tibi, magna parens rerum, persolvere grates
Ingrediar, qui me certo a discrimine mortis
Servasti et saevo rapuisti ex daemonis orel
Quamque referre vicem, Mater sanctissima, nitar
Pro meritis, quibus obstrictum per saecla fatetur
560 Se tibi Bruno lubens! Quod vivo, munere vivo,
Virgo, tuo Natique tui, cui competit omnis
Maiestas et honos et gloria.

430

Gretser, Udo, ν. 563—582
FEDERICUS

Brunonem ad aram provolutum supplicem
Intueor. Ecquid isthaec commutatio
565 Portendit ? Sciscitemur! Num salva omnia
Bruno?
BRUNO

Me miserum, ab orco perparum abfui.
Quid ita?

FEDERICUS

BRUNO

<[175vy

Vidi animam Udonis immanissimis
Α geniis duci ad ima tartara maximo
Fragore. Dormiebam fessus a via,
570 Mox ubi terrificis clamoribus, ululatibus
Et eiulatibus animam in vastum gurgitem
Demersere, invadunt me ut socium Episcopi.
Jesum et Mariam in vota vocavi, sine mora
Cedunt nefasti spiritus. Ego ocyus
575 Hue me tuli, ut caelitibus agerem gratias.
FEDERICUS

En corpus Episcopi.
BRUNO

Ο mi rum miraculum
A saeculis inauditum l
FEDERICUS

Sed age redi
Nobiscum, rem totam accuratius poteris cognoscere
Ex nobis, et nos ex te. Redeamus domum, viri,
580 Et Necrophoris mandemus, ut corpus stygi
Devotum tollant atque in solitudinem
Exponent ab hominum longe congressibus.

432

Greiser, Udo, ν. 583—596
EPILOGUS

Hie finem drama habet, Serenissime Parens,
Quod r i tibi placuit atque spectatoribus
585 Reliquis, sat recto utique talo stetit, satis
Applausus retulit satque nostro praemii
Est redditum labori. Nam potissimum
Nos nostramque actionem tibi contendimus
Probare. Quod si non elusit exitus
590 Conatum, est quod laetemur, quotquot hoc die
Non histrionicam in scenam prodivimus,
Sed in theatrum gravitatis plenissimum.
Non fabulam, sed historiam deduximus,
Historiam qualem iuvenes audire addecet,
595 Nee solum audire, sed animo perpendere
Perpetuo. Finio. Valete sospites.

Finis Dialogi.

