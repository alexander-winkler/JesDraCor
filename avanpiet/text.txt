       PIETAS VICTRIX,
             SI VE
   FLAVIUS CONSTANTINUS
          MAGNUS,
               DE
     MAXENTIO TYRANNO
           VICTOR:
        ACTA VIENNAE
      LUDIS CAESAREIS
        AUGUSTISSIMO
   ROMANOR. IMPERATORI,
  HUNGARIAE BOHEMIAEQUE
            REGI
         LEOPOLDO,
                A
STUDIOSA IUVENTUTE CAESAREI
   ET ACADEMICI COLLEGII
       SOCIETATIS IESU,
    MENSE FEBRUARIO, DIE
          XXI. & XXII.
     ANNO M.DC.LIX. <A2r>

                   ARGUMENTUM.


Facilè Coronas occupât, qui sua per arma DEUM circumfert. Prima
enim proferendi Imperia lex et Ars est, proferre Pietatem. Romae
tranquillitatem turbabat Maxentius, et Flavium Constantinum Con-
stantini Pii Filium relicti sibi à Parente Imperii aditu prohibebat:
Senatum vero Urbis Constantino faventem, ac potissimum Christia-
nos non iam metu magis, quàm clade premebat; et promiscuis in-
nocentum caedibus fora omnia funestabat. Sed et insanae ambitio-
nis, et crudelis tyrannidis exitus semper est funestus. Paratur enim
lapsui graviori, qui per nefas ascendit sublimiùs; et caedem sui pro-
vocai, qui per innocentûm iugulos grassatur. Impulsus ergo coelesti
monitu Flavius Constantinus, ac Romani Senatus precibus invoca-
tus, trinâ per Italiam victoriâ metuendus numerosum exercitum Ro-
mae applicai. Interim Maxentius Dymantis Magi fraudibus occupa-
tus castra ad Tyberim locat; pontem ligneum flumini imponit in
decipulam Constantino, sibi veriùs in ruinam. Ita fraus innocentem
praeterit, et toto ímpetu in Authorem redit. Confligit cum Con-
stantino Maxentius: Sed, ut Tyranni soient, infeliciter. In summa
rerum confusione pontem Milvium in refugium petit, quem para-
verat Imperatori in interitum. Ut Perillum Taurus, sic Tyrannum suus
pons excepit. Ruunt substructions; ipse Tyberi involvitur, et aquis
ambitionis et tyrannidis suae calorem extinguit. Mox Fl. Constantini
Filii, Iulius Flav. Crispus et Constantinus Iunior urbem quà terrà,
quà flumine invadunt, et occupant. Subactâ Urbe triumphat Impe-
rator plaudente Roma; moxque indictis Christianis ritibus et Crucis
honoribus (cum iam antea Crispum maiorem natu filium Caesarem ac
Imperii Consortem dixisset) Constantinum quoque Iuniorem poscen-
te Roma ad sceptra evexit. Sic ubi Pietas Imperatores prosequitur, per
ipsa Coronarum película ad novas Coronas feliciter eluctantur. Vide
Nicephorum. (A,v)
                CONSTANTINUS MAGNUS
                 DE MAXENTIO VICTOR.

                           PROLUDIUM.


     Providentia Divina evocat ad Imperii Solium Pietatem. Opponit se
     Impietas. Evincit tarnen illa adiuta Consilio et Industria. Ringitur
     Impietas, et suo tandem furore lassata succumbit.
            PROVIDENTIA. PIETAS. CONSILIUM. INDUSTRIA.
                      IMPIETAS. FUROR. AMBITIO.
                             PROVIDENTIA.
              (Ex machina coelesti alloquitur pugnantes. )
           Quae bella fervent? quis calor mentis graves
           Exercet iras? Ponite armorum minas.
           Sic iubeo Providentia.
                                 PIETAS.
                                   O magni potens
           Ministra coeli; vereor Augustum iubar,
5          Numenque adoro. Pauca, si pateris, loquar.
                             PROVIDENTIA.
           Loquere. Tonantem semper affari licet.
                                 PIETAS.
           Tu mihi coronas Imperi et frontis decus
           Olim dedisti: tu mihi Augustum latus
           Ostro induisti.
                             PROVIDENTIA.
                           Sic DEUS iussit, piam
10       ' Frontem tiarâ cingere. Hac sola basi
         ' Stant firma Regna.
                                 PIETAS.
                                Sceptra sed nostra manu
           Rapere laborant impii.
                             PROVIDENTIA.
                                   Frustra. Impio
         ' Sceptro Tonantis rigidus incumbit furor.
                                 PIETAS.
           Instant, minantur.
                             PROVIDENTIA.
                               Arma CONSILIO excipe,
INDUSTRIAque vulnera. Impietas suae
Studet ruinae: cupidus Imperii tumor
Suo laborat lapsui. Nunquam stetit
Sine pietate firma Regnorum salus.
                       PIETAS.
Steti, Tonantis hactenus iussu: at steti
Inter pavores.
                   PROVIDENTIA.
                Ista coniungit DEUS,
Regnum et timorés. Qui tarnen nixus DEO est,
Timenda vincet. Impeti Solium potest (A3r)
Pietatis, at non excuti. Rupem ferit,
Tua Sceptra quisquís impetit. Stabis, veni;
Inscende Solium.
                      IMPIETAS.
                    Tune? tu regni notas?
                       FUROR.
Tu purpuram?
                      AMBITIO.
                Tu frontis augustae iubar?
          IMPIETAS. FUROR. AMBITIO.
Tu iura populis? iura tu mundo dabis?
                   PROVIDENTIA.
Illuc residunt Sceptra, ubi pietas calet.
                      IMPIETAS.
Ambitio, lenta desides? friges Furor?
          IMPIETAS. FUROR. AMBITIO.
Non, non tenebis Sceptra, non rapies decus
Frontis, tiaram.
                     CONSILIUM.
              Non bene Ambitio, aut Furor
Imperia quaerunt.
                     INDUSTRIA.
                     Non bene Impietas.
                   PROVIDENTIA.
                                            PÍOS
Iustosque mundo praeficit Reges DEUS.
                      IMPIETAS.
Iustos, Piosque deprimam.
                  FUROR. AMBITIO.
                           Inscendat tumor
Regale solium; solia non semel manus
Evertit ista.
                   PROVIDENTIA.
               Solia sed rursus manus
Eduxit ista.
          IMPIETAS. FUROR. AMBITIO.
          In ultimum barathrum traham,
Quodcunque nostrum verticem supra eminet.
                      PIETAS.
Vano furore ringeris.
                     IMPIETAS.
                        Ludis?
                      PIETAS.
                             Loco
Stant Regna tuto, quae tegit coeli manus.
                     AMBITIO.
Ambitio Regna rapiet.
                        FUROR.
                         Evertet Furor.
                      PIETAS.
Pridem didicimus impetum Invidiae pati,
Sed non timere.
    PROVIDENTIA. CONSILIUM. INDUSTRIA.
                Prima lex regni est, pati
Scire invidentes.
                     IMPIETAS.
                   Ruite.
                  FUROR. AMBITIO.
                             Iam summo tremit
Superba solio.
                   PROVIDENTIA.
            Mens tarnen constat sibi
Immota semper.
                     IMPIETAS.
                   Pergite, accensum rapit
Quo pectus ira.
    PROVIDENTIA. CONSILIUM. INDUSTRIA.
               Cassus eventus rei est,
Quam peragit ira.
                     IMPIETAS.
                    Ruite.
            CONSILIUM. INDUSTRIA.
                        Iactari potest,
Quem fulcit aether; mere sed nunquam potest.
Frustra laboras.
                   PROVIDENTIA.
              Hoc habet demens furor,
Seipsum furendo conficit.
          IMPIETAS. FUROR. AMBITIO.
                          Lassae negant
Obsequia vires: fessus occumbit furor.
            CONSILIUM. INDUSTRIA.
Haec sequitur iram poena: dum casum alteri
Parat, ipsa sese conficit.
                 PROVIDENTIA.
                      Verum est nimis:
Nunquam secundos ira successus habet.
                    PIETAS.
Verum est: favorem Numinis Pietas habet.
                    OMNES.
Verum est: favorem Numinis Pietas habet.
                 PROVIDENTIA.
Haec regna fulcit; haec perennantes trahit
Diadema in annos. O, quibus Numen dedit
Praeesse populis, discite Augustum hac basi
Fundare solium. Tuta regnorum est salus,
Felixque populus, sceptra cum Pietas regit. (A3V)
                         ACTUS I.


                          SCENA I.

Obiicitur in somno Constantino Imperatori triumphus, quem victor
Romae acturus est. Apparent ei SS. Petrus et Paulus Romae Praesi-
des, et victoriam de Maxentio pollicentur.
           S S . PETRUS ET PAULUS. CONSTANTINUS.
                     CHORUS COELITUM.
                       CONSTANTINUS.
        Ludimur? an umbra, Coelitum iussu, meis
        Praeludit armis? Vidimus longo ordine
        Patrum senatum, Civium undantes globos,
        Populique nubem, plausibus nostri orbitam
        Currûs legentem. Vidimus festâ domos
        Luce radiantes, undique ardentes polos
        Volante fiamma; quaque Romanis patet
        Arena ludís, gemmeos curras agi;
        Humerisque memet militum excelsum foro
        Sisti Quirino: flectere ad nostras pedes
        Subacta Romae capita, magnánimos Duces,
        Stratosque fasces Consulum, Romae novum
        Caput vereri. Ludit? an votis DEUS
    '   Ventura signât? Dubia Gradivi alea est,
    '   Et saepe palmam spondei, et saepe eripit.
        Sed honesta belli causa, qua Martern traho,
        Dubitare prohibet. Non ego Regni ambitus
    '   Proferre sitio; non superbificâ manu
    '   Premere innocentes. Publicum servum dies
    '   Me fecit idem, Caesarem qui me dedit
    '   Post fata Patris. Fine non isto est manus
    '   Armanda ferro Caesari, alienum ut suae
    '   Siti cruorem victimet. Quando boni
    '   Necessitates publici ferrum exigunt,
    '   Hinc exerendum est. Caeterùm melius teget
    '   Vagina chalybem. Causa, quâ Romam peto, (Α 4 Γ )
        Periclitantis urbis infelix status
        Necessitasque Civium est, quorum caput
        Crudelitatis pondere Tyrannus gravat.
In hoc praeesse Caesarem Imperio decet,
Ut prosit idem. Quisquís ad clavum sedet,
Felicitatis norma, collega est DEI
Mundum regentis. Ille communi bono
Intentus, astra variat; at nunquam tamen
Vel in trisulca dexteram tela exerit,
Vel per Cometas orbis exitium parat,
Nisi cum ruina publici exposcit boni.
Si causa Coelo displicet, nil hie moror:
Paratus arma ponere, et Martis grave
Exuere pondus. Causa si nostri DEO
Belli probatur, nulla me tragicis aget
Fortuna giris. Quidquid annutu DEUS
Probat, secundo semper eventu beat.
Et ista fortè somnii scena est DEI
Probands index. At quis illustri fragor
E nube tonuit? Sidera abscedunt; senex
Hinc clave geminâ dexteram armatus subit,
Hinc alter ense gravior in scenam venit.
             0Chorus   in   nubepensilis.)
               CHORUS COELITUM.
       DEUS est iustus. Caesar in isto
   '   Signo vinces. Nullum nimium
   '   Adversa diu fortuna premit.
   '   Sunt sua sceleri tela parata,
   '   Ultrice DEI iactanda manu.
   '   Prospera quamvis crimen initia
   '   Habeat, nunquam fine beato
   '   Terminât ausus. DEUS est iustus.
       Caesar in isto signo vinces.
   '   Licet innocuos graviore polus
   '   Verberet ictu: at nunquam perimit.
   '   Dextra paterna est, quâ castigat.
       Hactenus i vit scelus impunè:
       Nunc suprema est hora Tyranni.
   '   Caesar in isto signo vinces.
   '   DEUS est iustus.
                   SEMICHORUS.
                       DEUS est mitis.
   ' Quidquid acerbat fortuna malis,
   ' DEUS extergit meliore bono. (A4V)
     Oppressa iugo Roma Tyranni
     Sua fata gravi gemitu flevit,
     Nunc ridebit. Caesar in isto
     Signo vinces.
                SEMICHORUS 2.
                   DEUS est iustus.
                   CHORUS.
   ' Brevis est semper vita lyranno.
     DEUS est mitis, DEUS est iustus.
     Iustus iniquis, mitisque probis.
     Caesar in isto signo vinces.
                   S. PETRUS.
Iusto, Pioque Caesari semper bona
Impendit astra Numen, et causam fovet.
Advertit aether, quanta te Sacri tenet
Sitis adeundi laticis, et veri DEI
Ardor colendi, quantus insedit fibris
Amor tuorum; quando Consilio probis
Industriâque subvenís; et iam tuis
Pronus beatum rebus eventum parat.
Tecum astra pugnant. Tela iam strident minis
Bibuntque caedem, quam procelloso Ímpetu
Ferant Tyranno. Nullus est frustra pius;
Quando Pietati pugnat, et vincit DEUS.
                  S. PAULUS.
Non si rubente sustinet fulmen manu
Deus, scelestos praeterit. Quando tacet,
Gravior in ictum prosilit. Inultum scelus
Pars magna poenae est. Hactenus sceleri moram
Induisit aether. Hora Maxenti tibi
Fatalis hodie est. Occides, et quam struis
Fraudem, subibis ipse. In authorem doli
Plerumque recidunt. Vindicem attollit DEUS
In scelera dextram, quando se scelera erigunt.
Documenta Romae sera, Maxenti, dabis.
Quisquis rebellât Numini, et gentem premit
DEO dicatam, stare non poterit diu.
Hinc hoste fuso, Flaviae gentis decus,
Tenebis urbem victor, et longo trahes
Populum triumpho; postque tranquillae dies
Pacis renatos, gloriâ atque annis gravis
Caesar videbis Caesares natos tuos.
Sanguis piorum Principum nunquam interit.
                  S . PETRUS.
Prosequere bella. Palma iam campum tenet
In tua reclinis arma. Sic Numen iubet. (Br)
Ego Petrus urbis Praeses, in terris DEI
Legatus olim, divido tecum mei
Populi tuendi studia. Tu bellis tege,
Ego tuebor arma.
                   S. PAULUS.
                  Quà Martern feres,
Hâc iste rumpet ensis ad palmas viam.
Sequere inchoata, Numen in laurum venit.
                    CHORUS.
                (Porrigit Labarum. )
       Accipe. Totas Superûm curas
       Hac arte trahes in tua bella.
   '   Qui sibi pronum coeli Studium
   '   Facilemque Deum poscit, in arma
   '   Nunquam rigeat, nisi ubi Pietas
   '   Soboles coeli, vel Iustitiae
   '   Regula poscit. Quem bona fulcit
   '   Causa, benignum Victor in arma
   '   Laurosque Deum semper habebit.
                 CONST ANTiNus.
Agnosco magnum Numen, in cuius Sacra
Radiata coeli luce mens pridem aestuat.
Equidem piatum fonte lustrali caput
Nondum innocentes ambiunt coeli nives:
Lux tamen oborta pectori hunc unum mihi
Deum fatetur. Iupiter non est Deus,
Non Mars cruoris avidus, aut lucis parens
Phoebus diurnae. Larva si nuper mihi
Est thure multo eulta, meliorem Deus
Afflavit animum. Sic ubi raptos videt
Errore currus, tramitem in rectum trahit
Cursor iugales. Huic ego posthac genu
Lunabo soli, vasta coelorum cui
Machina laborat, thure quem sacro Deum
Gens Christiana poscit, et Christum vocat.
Superest pianda rore lustrali lues,
Quae sedit animo. Differo id, dum se dies
A Gange melior exerat. Quamvis mora
Plerumque noceat, quando iam praesens bonum est:
Differre tamen et profuit, quando bonum
Dilatione crescit. Exsurget dies
Post inquieta praelia et Martis vices,
Qui Christianum Caesarem agnoscet. Deus,
Qui vota pectori ingerís, tu idem fave.
Exsul Sacerdos adsit, Antistes Myrae. (Bv)
                         SCENA II.

Somniat Tyrannus Maxentius, se populum Israël sicco pede mare
rubrum transeuntem videre; et Pharaonem submergi. Umbra Pharao-
nis eum ad eversionem populi DEI hortatur.
    ANGELUS IN COLUMNA IGNIS. MOSES. UMBRA PHARAONIS.
                    EXCUBITOR. DAEMON.
                            MOSES.
      Ferociente sequitur armorum sono
      Pedem Tyrannus. Perge, quà pergis, Deo
      Dilecta turba. Numen, assuetum tuis
      Servire votis, ultimo in casu dabit
      Sui favoris specimen. Hàc mecum gradum
      Per fracta regna Nerei. Undantis vada
      Audite pelagi Numinis vocem: >Thetis
      Revoluta cede<. Cessit. En semper tuis
      Votis secundum Numen affulget. Deum
    ' Frustra invocavit nemo. Repressas mare
      Stupefecit undas, datque per medios sinus
      Obire siccum tramitem nullo obice
      Suspensa Tethys. Pergite, faventis Dei
      Numen sequamur.
                          ANGELUS.
                          Fidite, faventis Dei
    '   Non fallit omen. Arma fugientes premunì:
    '   Ne metue. Sequitur ultor à tergo Deus
    '   Minas Tyranni. Laneo Nemesis pede
    '   Semper scelestos urget.
                     UMBRA PHARAONIS.
                                Hac gressum tulit
      Stupente pelago. Miles, hac urge gradum.
                ANGELUS. {In columna ignis.)
    ' Quicunque bella Numini audaci gerit
    ' Manu, peribit. Ite. Non eadem impii
      Piique sors est. Iste spumantes pede
      Sicco per undas transmeat: vos fluctibus
      Involvet ultor Nereus. Tempus monet,
      Coite, fluctus.
                            OMNES.
                     Heu!
                          ANGELUS.
                          Tyrannorum DEUS
    ' Sic pensât ausus impios: sic se probat
    ' Vindicta sceleri. Nemo felici gerit
    ' In astra bellum Marte. Stat semper piis
Studiosus aether. Quisquís audaci in probos
Aestu ferocit, has sui tandem dabit
Poenas furoris. Impiis Numen breve (B2r)
Concessit aevum. Scelere cùm iustos premunt,
In sua Tonantem crimina ultorem trahunt.
              UMBRA PHARAONIS.
Quis me profundo protrahit Averni lacu
Vivas in auras? in quod exemplum nocens
Transcribor Umbra? Peius est aliquid styge
Ardente semper? Num parum videor miser,
Quod tristis Acheron sulphure involvit caput,
Piceoque iactat vortice! Heu! vivas domos
Pudet videre; quique iucundus patet
Aliis Olympus, gravior est Orco mihi,
Totoque Averno. Namque quaecunque obviât
Luminibus aura, sceleris antiqui notas
Obtrudit animo; meque Pharaonem mihi
Reumque Iudicemque demonstrat. Poli
Hic magnus oculus vidit; hae mundi faces,
Haec astra nostri conscia furoris, grave
Testata facinus, memet obiectant mihi.
                   DAEMON.
Etiamne lento segnis absistis gradu,
Solemque metuis? Perge, detestabilis
Umbra, et penates Romulos funis age:
Perge, architecte criminum, Regum probrum,
Tonantis osor, carnifex populi DEO
Quondam redempti. Perge crudelem tuis
Flammis Tyrannum cingere, et totâ styge
Maxentium infiammare. Quo trepidus gradum,
Lanista, vertis?
              UMBRA PHARAONIS.
                Ditis ad vivos rogos,
Ad operta flammis stagna sulphureis; dies
Ubi procul omnis exulat, et umbrae vêtant
Lucere flammas; ad meas poenas feror.
Acheron mihi debetur. O quisquís cavâ
Sub valle trepidus semper instantis times
Montis ruinam, quisquís exeso iecur
Pectore renascens vulturi in dapem exhibes,
Quisquís strepentes flammeae cursus rotae
Semiustus horres, quisquís in vivam Leae
Paratus escam membra laniari doles
Refecta saepe: vestra supplicia et graves
Amate poenas. Gravior assuetâ mihi
Lux ista poenâ est. Fugio, nec fugio satis
Superas minantes.
                     DAEMON.
                    Ante furiali face (B2V)
Stringenda Roma est. Stagnet insontûm prius
Craore terra: totus Augusti furor
In Christianos ardeat.
                 UMBRA PHARAONIS.
                        Sat sum nocens,
Sat astra scelere pollui, invisus DEO,
Exosus orbi. Cernis, ut pontus reum,
Omnisque luda accusai, et rursus mare
Capiti minatur? Quid iubes ultra?
                     DAEMON.
                                    Tui
Maxentium uri sceleris exemplo.
                 UMBRA PHARAONIS.
                                    DEUM,
Qui scelera fieri prohibet, et facta expiât
Graviore poenâ, testor, in noxam hanc habes
Inobsequentem. Nolo, quod tantas trahit
Poenas patratum: nolo, quod factum semel
Semper piatur. Stabo, et arcebo scelus,
Quod crude mandas. Sapiat exemplo meo,
Quicunque gentem Numini acceptam premit.
Qui vult perire, périmât insontes, premi
Quos astra prohibent. Prima pereundi haec via est,
Probis nocere.
                     DAEMON.
                 Contumax, nostris negas
Parere iussis?
                 UMBRA PHARAONIS.
             Quid venenatos ferus
Minaris angues?
                     DAEMON.
                Verba quod nequeunt, gravis
Sensus doloris impetrat.
                 UMBRA PHARAONIS.
                          Iusta impera.
                     DAEMON.
Sint iusta, sint iniusta; materies tuae
Sunt digna culpae.
                 UMBRA PHARAONIS.
                    Digna materies meae
Sunt illa poenae.
                     DAEMON.
                   Poena post culpam venit.
Serò timetur ilia, cum crimen placet.
                 UMBRA PHARAONIS.
Semper timenda est poena, quae semper tonat.
                     DAEMON.
Frustra timentur damna, quae toto pati
Aevo est necesse. Quod grave est, vetus est scelus.
O vilis Umbra! perge, quo Phlegeton iubet,
Novumque veteri scelere Pharaonem indue.
                 UMBRA PHARAONIS.
Quis mihi per imos viscerum ardentûm sinus
Inserpit ardor? quae reluctantem rapit
In arma dextram fiamma? Sum rursus meus,
Sum Pharao, sobolis Isaci excidium, latro
Invisus astris, grande supplicium probis.
Sum Pharao, vetere rursus exemplo novis
Sorbendus undis.
                     DAEMON.
                   Talis Ausonii subi
Animum Tyranni.
                 UMBRA PHARAONIS.
                   Fiat, hoc fiat nefas,
Quod horret Orcus, quod superfusis mare
Sepelivit undis, quod procelloso bibet (B3r)
Furore Tiberis, quodque, si vivus forem,
Ipse expaverem. Fiat ingentis mali
Trahax catena. Tibrim et Erythreum mare
Uno recludam in alveo. Hic post tot neces,
Post innocentûm fuñera, et multas meo
Datas furori victimas, post Imperi
Malè arrogata sceptra, post sparsam pio
Cruore terram, mergar in stygem ultimam.
                     DAEMON.
Sic sic eatur.
                 UMBRA PHARAONIS.
               Surge, quid torpes, probrum
Vile imperantûm? Sceptra Pallentûm tremunt,
Delubra nutant Numinum, antiquis cadit
Iupiter ab aris, Roma Christiadûm DEO
Procidua lunat poplitem, fumant novis
Altaría sacris, vertici extremum tuo
Fatum minatur; Tibris agglomérat suas
In funus undas: surge, quid lentus stupes?
Hunc bibe cruente sanguinis puri scyphum. (Porrigit scyphum.)

      Hoc ferve ab igne. (Facem apprimit.) Iam novo fervet novus
      Pharao calore. Redde me turbo meis. (Excedit.)
                         MAXENTIUS.
                     {In somno loquitur. )
      Hue arma miles, arma et ultorem manu
340   Stringite furorem: congerat caedes chalybs,
      Foedentur astra sanguine, reorum natet
      Cruore tellus. {Intrat Excubitor.) Prodimur! Nostro tumens
      Incumbit hostis funeri. {Evigilat.) An ludit sopor
      Timidum per umbras? an vigil vidi mei
345   Scenam pavoris? Nullus hic nostro adstitit
      Lateri inimicus?
                         EXCUBITOR.
                        Nullus.
                         MAXENTIUS.
                                At cur hue pedem
      Armatus infers?
                         EXCUBITOR.
                       Pareo vocanti.
                         MAXENTIUS.
                                       Mihi?
                         EXCUBITOR.
      Tibi.
                         MAXENTIUS.
            Nec ullus visus est?
                         EXCUBITOR.
                                 Nullus.
                         MAXENTIUS.
                                         Sopor
      Infascinavit lumina. Excubiis suum
350   Armata turba Caesarem tenuit?
                         EXCUBITOR.
                                       Tenet.
                         MAXENTIUS.
      Quieta?
                         EXCUBITOR.
               Solus Caesar insolita fremens
      Voce inquiétât.
                         MAXENTIUS.
                       Nullus armorum fragor
      Auditus usquam?
                         EXCUBITOR.
                         Nullus.
                         MAXENTIUS.
                                 Insuetus tamen
      Mihi fragor aures perculit.
                            EXCUBITOR.
                                    Timidi fuit
        Imago somni.
                           MAXENTIUS.
                       Somnium tuum argue,
        Infide miles, Caesari.
                            EXCUBITOR.
                               Vigiles poli
        Contestor ignés, quaeque taciturno fluunt
        Sidera rotatu, nullus oppressit sopor
        Oculos vel artus.
                           MAXENTIUS.
                           Quanta iam noctis rotae (B3V)
        Egêre spacia?
                            EXCUBITOR.
                        Quarta iam sonuit tuba.
                           MAXENTIUS.
        Haec hora furva somnia, et tristes agit
        Animos per umbras. Ubi sopor sensus ligat,
        Non semper animus dormit. In somnis Dii
    '   Aliquando vera nunciant. Quod nos leve
    '   Quandoque phasma credimus, fati est opus
    '   Ad nos loquentis. Cum soporatam dies
        Depulerit umbram, Maximum nostris iube
    '   Adesse curis. Grande supplicium est metus,
    '   Premitque mentem acerbiùs, quando sinu
    '   Clauso tenetur: et tarnen timeant licet
    '   Reges, timorem prodere Augusti status
    '   Prohibet honoris! Iste fortunae tenor
    '   Nostrae est: malis pene opprimi, et nullum tarnen
    '   Reperire tantis posse remedium malis.


                            SCENA III.

Constantinus S. Nicolao Myrae Antistiti, tunc in Italia exulanti vi-
sum exponit, ab eoque, quae sit Angelorum natura et vis, quae gra-
tiae, edocetur, ac certam victoriae spem accipit.
                 CONSTANTINUS. S . NICOLAUS.
                          CONSTANTINUS.
        Verende Praesul, cuius in curas dedit
        Momenta terrae Numen, et Patris vices
        Obire iussit: Coelitum iam me favor
        In bella firmat; totus in nostrum polus
        Martern laborat, spemque palmarum facit.
                     S . NICOLAUS.
    Ante ipsa bella, Caesar, eventum tenes,
'    Si firmat aether arma. Successu nequit
'   Mars insecundo cadere, quem nutu suo
'   DEUS probavit. Ule bellorum vices
'   Unus gubernat. Caeterum ambiguis volat
'   Victoria alis. Fulget, adspirat, venit;
'   Nutatque rursus, rursus exspirat; cadit,
'   Fugitque rursus. Mobilis palmae DEUS
'   Firmat volatus. Illius nutu omina
'   Belli feruntur. Fide: nil vane DEUS
    Promittit unquam.
                      CONSTANTINUS.
                        Siderum nisi me fides
    Fallit, secundum Martis eventum manu
    Victrice prendo, meque famulari sequens (B4r)
    Fortuna passu, vindicem Romae gravi
    Parat Triumpho. Noctis ubi iuri dies
    Cessit peracta, seque per sudum faces
    Egêre Olympum, visa per somnum mihi
    Species triumphi: visus ad nostras pedes
    lacere pronus Ci vis; audi tus canor
    Plaudentis aeris. Deìnde, ubi extersis sopor
    Abscessit oculis, geminus aspectu gravis
    Vir ante vultus constitit, fassus Deum
    Nostris favere praeliis: Circùm cohors
    Fusâ Geniorum luce radiantem Crucem
    Suspendit inter sidera, et suavi sono,
    Hoc vince Caesar, inquit, in signo. Sonum
    Spes certa sequitur; iamque non dubio urgeo
    Ardore Martern.
                     S . NICOLAUS.
                      Sequeris instantem Deum.
    Sic ille, quando pectus heroum viri
    In pulchra laudum merita magnarum vocat,
    Famulas cohortes Coelitum augusto induit
    Corporis amictu; quodque decreto iubet
    Agi, per istos nunciat. Non his tarnen
    Natura corpus finxit, aut morti dedit
    Damnata membra. Spiritus puri, gravi
    Non ambiuntur sarcinâ. Lunae globum
    Solisque supra, siderum cursus supra
    Solium Tonantis ambiunt, seque ubere
    Pascunt voluptâ semper, et toto Deo
    Laeti fruuntur: quoque conceptum magis
Spirant amorem, hoc aestuant flammae magis.
At tota quamvis mersa deliciis natet
Mens aeviternis, rebus humanis tarnen
Intenta servit. Quisquís humanos venit
Infans in artus, Coelitem vitae cliens
Habet Patronum.
                  CONSTANTINUS.
                   Et improbi?
                   S. NICOLAUS.
                                 Nulli negat
Auxilia coelum.
                  CONSTANTINUS.
               At quantus interitu cadit
Turbo populorum!
                   S. NICOLAUS.
                   Nempe, qui duri nimis
Turpi rogantem gratiam vitant fugâ,
Opemque renuunt. Gratia Tonantis genus,
Necessitatis nescia, invitos monet,
Spontè occupantes incitât, recti viâ
Exorbitantes molliùs rursum trahit; (B4V)
Nec cogit ullum. Liberos nobis Deus
Donavit ánimos.
                  CONSTANTINUS.
                   Cogéré at potest tarnen?
                   S. NICOLAUS.
Sed nolle statuit. Liberum obsequium petit:
Odit coactum.
                  CONSTANTINUS.
              Quidquid invitus facit,
Nil promeretur?
                   S. NICOLAUS.
                Perdit obsequii modum,
Quidquid coactum est. Sponte, qui periit, pérît,
Cùm posset idem sceleris immunis sacrum
Servare pectus.
                  CONSTANTINUS.
                  Saepe sed mentem impetus
Gravis fatigat.
                   S. NICOLAUS.
              Impetus nullus tamen
Evertet animum, liberé victas manus
Nisi porrigamus.
                  CONSTANTINUS.
               Improbis ergo favet,
Probisque Numen?
                    S. NICOLAUS.
                    Nemini Solem negat,
Seu purus ille mente sit, seu sit nocens.
Spedare lucerti quilibet tutò potest:
Spedare si quis nolit, aut spontè abditis
Se claudat umbris, ille non solem arguat
Sibi negatum, scelere sed damnet suo
Animum obstinatum. Namque aberrantem monet,
Invitât, urget Genius, et blando allicit
Sermone pectus.
                   CONSTANTINOS.
                Unde consimiles trahunt
Hominibus artus Coelites, cùm se exhibent
Aptos videri?
                    S. NICOLAUS.
              Siderum puras nives
Floremque densant. Inde iuvenilis decor
In frontem et ora ducitur.
                   CONSTANTINUS.
                           Quantus vigor
Firmat lacertos?
                    S. NICOLAUS.
                 Maior humano. Dédit
Exempla Nilus, quando depositas senes
Flevêre proles. Nempe se nitidis agens
Genius in armis sustulit primas Patrum
Spes per Canopum. Cecidit innúmeras chorus
Ferro recisus. Unicus tantum DEI
Potuit Ephoebus. Castra Sennacherib tibi
Revoca, Imperator. Ille spe vanâ sibi
Solymam ruentem fingit, et faustae vocat
Sinus Idumes: robur invictum feris
Indurat armis; signa per campos trahit
Infesta Maitis. Scelera sed raro exitus
Habent petitos. Quando iam in cursu rota
Felicitatis eminus spectat iubar,
DEUS cúrales frangit. Incubuit polo
Nox atra. Solymae fuñera, et tristem exitum
Miles canebat: ecce per iugulos manus (Cr)
Ignota ferro saevit; et quaquà volat,
Cumulât acervos funerum: trancus iacet
Per ampia miles spada; bellator tarnen,
Qui strage campum replet, occultus latet.
Vix nocte pul sä micuit Aurorae iubar,
Unus, suoram à funere superstes, videt

480          Sennacherib altâ clade sublatum decus
             Roburque Sceptri: corripit mentem timor,
             Trepidusque posito Marte se vertit fugae.
         '   Sic tumida Victor colla detruncat Deus.
             Et nunc Tyrannus urbe se iactat ferox.
485      '   Sed brevia sceleri tempora indulget polus.
             Stragem minatur Civibus, et urbi facem.
         '   At comminali et vincere, haud distant parum.
         '   Etiam minali foeminae possunt. Viri
         '   Non semper aequè vincere. Facile est DEO
490      '   Consilia tumidi evertere, et tenui manu
         '   Grandem Tyrannum sternere, ac gemitu iocos,
         '   Laurum cupresso vertere, triumphos nece.
             Est aliquod astris Numen, in cuius cadet
             Ensem Tyrannus. Tuque non dubius manum
495          Urge, Imperator: Auspice Tonante erues,
             Quodcunque Romae gliscit exitio malum.
             Per te redemptus Romulae genti DEUS
             Solito coletur thure, et antiquus vigor
             Restituet aras Coelitum: per te fides
500          Reddita Quirinis sáxeos orbis Deos
             Proruet, et orbem sola dominatu reget.
                             CONST ANTINUS.
             Habet obsequentem Caesarem annutus DEI.
             Audite, Solis cardines, seu quà venit
             Iuvenis ab undis, sive quà languens caput
505          Pelago recondit, vosque, qui proni in mea
             Venistis arma, Coelites, tuque ò DEI
             Augusta genitrix: arma si quidquam mea,
             Si Sceptra possunt aliquid, exilio fides
             Revocata, Romae rursus et iura et vetus
510          Solium tenebit, alta pax urbes colet,
             Orbemque Pietas, iura Iustìtia dabit,
             Unumque Christum mundus acclinis colet.
             Audite: Constantinus haec coelo vovet. (C v )



                               SCENA IV.

      Maxentius somnium suum exponit Maximo urbis Consuli. Statuii
      Dymantem Magum de belli eventu consulere.
                         MAXENTIUS. MAXIMUS.
                                MAXIMUS.
             Quae cura mentem, Caesar, afflictam tenet?
                  MAXENTIUS.
Quando procella volvitur pectus, nequit
Serenus esse frontis augustae tenor.
                   MAXIMUS.
Suspensa labris verba, non constans color,
Partesque in omnes oculus ambiguus, pedes
Artusque trepidi, grande, quod tegitur, malum
Palam eloquuntur.
                  MAXENTIUS.
                   Nulla sine curis dies,
Nox nulla transit Regibus.
                   MAXIMUS.
                           Solito patet
Ex ore gravior.
                  MAXENTIUS.
                Nempè, cùm gravius malum
Premit, latere nescit affectus. Color
Oris, oculusque mentis invitae notas
Manifestât.
                   MAXIMUS.
           Ede, Caesar, afflicti malum
Cordis. Professus robur amittit dolor.
                  MAXENTIUS.
Da fidus aures. Regii arcanam tibi
Scenam recludo pectoris: nulli alteri
Velim hanc patere. Vulgus in rimas abit,
Proditque, quidquid fidis, arcani impotens;
Mendaciisque fama depravai rei
Momenta magnae.
                   MAXIMUS.
                   Marmori fides tuae
Secreta mentis.
                  MAXENTIUS.
                 Accipe. Ubi medio stetit
Nox furva Olympo, nescio an Morphêi iocos,
An vera vidi: pontus hinc vastus mihi
Natare visus sanguine, hinc grandi ímpetu
Ignotus ire populus, et Genio duce
Per secta ponti spacia, per stantes aquas
Siccis meare gressibus: tum se furens
Agere per undas miles, et passu incito
Fugam prioris insequi. Stetit mare
Utrinque pendens, donee in apertum cohors
Subiit hiatum: tum procelloso impetu
Unda revolutis fluctibus et arma et viros
Sepelivit unà.
                    MAXIMUS.
              Vera si menti DEUS
Narrat, triumpha, Caesar! Haec tuae spei (C2r)
Praeludit umbra. Nempè te sequitur fero
Mavorte Constantinus; at tandem suo
Tabo innatabit.
                    MAXENTIUS.
                 Loquere, quae prosunt magis,
Quam quae placent. Hoc regia laborat malo;
Utilia pauci, placita permulti ingerunt.
Vix fugit ora miles oppressus freto,
Terrifica species hominis ante oculos stetit,
Effata saevum: Sceptra Pallentum tremunt,
Delubro nutant Numinum, antiquis cadit
lupiter ab aris, Roma Christiadum DEO
Procidua lunat poplitem, fumant novis
Altaria sacris, vertici extremum tuo
Fatum minatur, Tiberis agglomérat suas
Infunus undas. Surge. Quid lentus stupes?
                    MAXIMUS.
Hoc est, verende Caesar: ultorem sui
Te decoris astra postulant ritus novos
Exosa vulgi, vindicem sui legit
Te coelum honoris. Quod placet superis, manu
Regum élaborant.
                    MAXENTIUS.
                   Tum scyphum admovit labris
Sanguine natantem, et pectori appressit facem
Sic fata: Saeve, hunc sanguinis scyphum bibe:
Hoc igne ferve.
                    MAXIMUS.
               Caesar, in tuos habes
Ausus faventem Numinum assensum. Scyphus,
Quem bibere ratus es, Flaviae est gentis cruor,
Quem chalybe victor hauries.
                    MAXENTIUS.
                               Si stet sua
Fidelitate Civis.
                    MAXIMUS.
                 Hanc sacras tibi
Iurata ad aras dixit.
                    MAXENTIUS.
                     Et constans suâ
Stat mente?

                             MAXIMUS.
                       Gentis Romulae hoc primum est decus:
575        Iurata pacta pendere et vitâ, et nece.
                            MAXENTIUS.
           Reprimís timorés. Stat tarnen belli exitum
           Solitâ Dymantis arte scrutali. Dii
           Si veritatem denegant, Colchis dabit.
           In nostra pronos vota si nequeo polos
580        Flectere, profundo è carcere movebo stygem. (C2V)



                             SCENA V.

      Maximus Consul ex somnio Maxentii malè eidem, bene Constantino
      et Romae ominatur.
                             MAXIMUS solus.
          ' Sic est: in aula Veritas monstrum est. Loqui
          ' Placita necesse est; quando sibi odium parit,
          ' Qui vera loquitur. Nuda quae gaudet Dea
          ' Prostare, in aulis tegitur. Hue raras Cato,
585       ' Seianus intrat plurimus. Larvam induit,
          ' Quae nuda nata est Veritas. Silentium
          ' Mendaciumque prima sunt aulae nota,
          ' Prima ars placendi Regibus. Verum, tegit
          ' Mendacium, Silentium non detegit.
590       ' Par culpa utrique est. Nil magis Princeps avet,
          ' Quam Veritatem nosse: nil minus obtinet.
          ' Si non nocentes Principes Dea haec fugit,
          ' Non serviet nocentibus. Dixi palàm
            Studio placendi, Caesari sortem auream
595         Spirare coelo; Flavium tandem improbâ
            Nece periturum, dixi et ultorem DEÛM
            Legi Tyrannum, quoique sunt stellae polo,
            Tot in favorem Caesaris nictus dare.
          ' Piacere volui. Caesares saevi, ut ferae
eoo       ' Sunt leniendi. Belluam cautus manu
            Tractas amicâ, ne magis noceat; neque
            Ut prosit, ambis. Aliud internus sinus
            Mihi dictât omen, aliud os canit. Aureos
            Mentimur ore sortis optatae dies;
605         Sed corde premimus tela, quae capiti parat.
          ' Cum Sceptra Tigris torquet, hoc unum bonum est:
          ' Simulare posse. Flavium, si me meus
            Non fallit animus, Flavium exacti manet
            Belli triumphus: Ille, non fallor, trahet
610          Tiberis per undas Martis examen grave,
             Romamque cernet supplicem, et fusos genu
             Lunare Cives. lile, si verum canit
             Stygialis Umbra, Vertici extremum tuo <C3r)
         '   Fatum Tyranno conciet. Nullus diu
615      '   Violenta regna tenuit. Est sceleri sua
         '   Sors destinata. Vindices nemo putet
         '   Se posse Superos fallere. Instantem trahit
         '   Poenam Tyrannus: quique non nocuos premit,
         '   Tandem ipse sceleri nocuus immoritur suo.


                                SCENA VI.

      Maxentius Tyrannus de belli successu Dymantem Magum consulit:
      spemque victoriae accipit.
                      MAXENTIUS. DYMAS. (PLUTO.)
                               MAXENTIUS.
                               (Ex antro prodit.)
620          Pavidus per umbras animus incedit suae
             Praesagus urnae. Fata si nondum parat
             Suprema Numen, magna trepidanti imminet
             Procella capiti. (Apparent cadavera.) Cernís? hic quantis solum
             Funeribus albet? Miles, heu! miles meus
625          Hic ossa sparsit. (Terrae motus.)
                                Terra sub pedibus tremit,
             Totusque latè trépidât excussus sua
             E sede mundus. (Fulmina. ) Sidera elisis tonant
             Metuenda flammis. Omnia in nostrum malum
             Elementa pugnant. Iste quis canâ caput
630          Gravis senectâ? (S. Marcellus. ) Nempe, qui nuper meâ
             Marcellus irà cecidit. An rursus novâ
             Ut morte pereas, bellua in vitam redis?
                       (Intentât ictum: ille disparet. )
             Eheu! cruentus undique in caedem meam
             Ignescit ensis. (Gladii volantes. ) Gemitus hinc aures ferit,
635          Hinc multa funus ulula supremum canit.(Ululae audiuntur.)
             En Tyberis undat sanguine, (Tyberis sanguineus. ) et latè vias
             Effusus omnes occupât: totis frequens
             Cadaver undis volvitur. Miles meus
             Inter procellas funere extremo périt.
640          Quis hic chelydrus sibilat? quis me premit
             A fronte Serpens? (Serpentes volantes.) Hinc et hinc dirum iacit
             Anguis venenum.
                    DYMAS.
                 Vana correptam rotat
Imago mentem. Fraena qui Romae paras,
Populisque Sceptra, te prius, Caesar, rege.
                  MAXENTIUS.
Quis tu fluente squallidus barbâ Senex? (C3V)
Quae monstra Averno proruunt? (Furiae.) Duri heu flagri
Acerba plaga!
           DYMAS.       (AdSpectatores.)
               Scelere torquetur suo
Animi impotentis aestus. Has poenas trahit
Praemissa culpa. Nullus impune est nocens.
Si poena desit alia, tormenti satis
Est ipsa culpa.
                  MAXENTIUS.
                Parcite, immites Deae!
                    DYMAS.
Illusus Umbris animus est impos sui.
Mentis stuporem corylus attactu levet.
                  MAXENTIUS.
Video Dymantem! (Serenatur.) ô columen, et maior mei
Fortuna Sceptri! quantus in mediâ venis
Castor procellâ!
                    DYMAS.
                 Frontis augustae iubar
Adoro pronus.
                  MAXENTIUS.
                Potiùs assurge ô Pater,
Spes unde nostra fulget, et quidquid super
Vitae est, tenetur. Erro! num species mali
Viso Dymante fugit, et rursus dies
Oculis serenus redditur?
                    DYMAS.
                         Si quid potest
Colchis per herbas, Magica si quidquam valent
Prodesse metra, Caesari impendam. Iube,
Quodcunque libitum est: paret et coelum mihi,
Et Styx, et Umbrae, et vastus Oceani sinus,
Et flammae, et ignes, fulmen, et Averni chaos.
                  MAXENTIUS.
Quae bella verset alea, et nostro incubet
Fortuna sceptro, quamque stet dubio gradu
Salus Quiritûm, Ditis interpres vides.
Hinc multa metuo, multa despero quoque.
                    DYMAS.
Prudentis est metuere, sed fraeno tamen
Regere timorem. Qui nihil cautus videt,
Nihil usque metuit. Plura qui cernit, cavet
Is plura. Vanus saepe sed magnos timor
Lacessit ánimos.
                  MAXENTIUS.
                 Vanus, an verus mihi,
An profuturus torqueat mentem pavor,
Turbatus animus non videt.
                    DYMAS.
                            Nihil interest,
Verusne sit, vel vanus. Hoc multum interest,
Quod ipse metuas. Anxium eventu rei
Pectus futurae carnifex sortis suae est.
Audere, quae timemus, est magnam metus
Domuisse partem.
                  MAXENTIUS.
                    Quamdiu belli exitus
Dubius laborat inter adversam simul
Facilemque sortem, nulla metuenti est quies
Tranquilla menti. Ostende, quam fata aleam (C4r)
Versent sinistra, fata quam versent bona;
Quam dubia palma flectat in partem; cui
A Marte Coelum lauream, aut taxum paret.
Aequè Tonantis fulmen, ac risum poli
Tolerare didici.
                    DYMAS.
                Carmine horrendum chaos
Movere ab imo, cogere in vocem DEOS,
Tacitaque nocte evolvere latentes metus,
Ars nostra, Caesar, est. Avernalem traham
In vota sedem; quidquid aëreis volat
Campis, ciebo, nubibus quidquid crepat
Tonitruorum. Conside hoc, Caesar, loco.
Thespis, ministra. Cedat ex humeris chlamys.
A fronte sacra in turbinerai coëat coma.
Vani coloris tunica resoluto fluat
Nodo per artus. Baltheus pectus liget
Pariter colore varius. Albentem timet
Serenus aër. Namque si iubeam, coit
Ab utroque mundi cardine procellae fragor,
Tonitruque et atrae fulminis saevi faces.
Ruber minantes nubium frangit sinus,
Ventosque in arma cogit, et murmur gravi
Elidit ictu. Coerulus ponto imperai,
Levibusque crispum Etesiis turbat mare,
Tempestuoso Circii eiectum ímpetu.
Tremefacta nutat terra ad imperium nigri,
Vastoque hiatu pandit Umbrarum domos,
Et quidquid Orcus claudit, in apertum trahit
Lucis theatrum. Virga, quâ Lunam voco,
Quâ pello coelo sidera, et furva aërem
Subtexo nube, spacia describat rei
Bene peragendae. (Circuios describit.) Hoc circulo totus mihi
Ministret Erebus. Solitus in mentem furor
Dum provocato, Martiae clangor tubae,
Accende pigrum sanguinem. Satis est. Cruor
lam bullit omnis, seque vix venis tenet.
Hinc exciatur Orcus. {Voce ferali.) Inferni lacus,
Career silentûm, vosque Avernales domus,
Sedes gementûm, semper inamoenum chaos,
Stygios hiatus pandite, et puram dolos
Eiferte in auram. Dormit aut languet DEUS? (C4V)
Tubâ excitetur. (Inflat tubam.) Tympanum, Thespis, quate.
Iam micuit ignis primus, et fumi vapor
Infecit auras. (Emicat ignis. - Voce ferali:)
               Dire tenebrarum Pater,
Et Imperator Manium, tristis domus
Saevi inquilini, Vulgus Umbrarum ferox,
Genus draconum, sontium tortor, sacri
Lues honesti; sive Sisypheum gravi
Collum fatigas mole, sive undae fugâ
Senis calentem Tantali ludis sitim,
Seu corde Titii pascis effosso nigri
Ululas Averni, sive discerpis rotâ
Cúrrente membra sontium, in votum veni.
{Terrae motus. Volantes angues. Latratus canum.
    Draco, ignes vomens. Emergit monstrum.
         Subsilientia ex inferno monstra. )
Immugit iterum terra: laxantur sinus,
Volant chelydri; Cerberi latrant, Draco
Exspumat ignes. Numen obsequiis tuis
Adest paratum. Posee, quae poscis: tuo,
Caesar, faventem senties voto DEUM.
                 MAXENTIUS.
Arbiter Umbrarum, domitorque nigrantis Averni,
Cui rerum series, tacitisque sepulta tenebris
Belli scena patet; si non iniusta precamur,
Quid cudat fortuna, refer, venturaque pande
      Omina bellorum. Voti reus ardua centum
      Terga iuvencorum manus haec tibi caedet ad aras.

                 PLUTO. (Speculum obtendit.)
      Ex speculo fatum, casusque evolve futuros.
750   Aggeris Iligni texto, tabulaque frequenti
      Hostibus in fraudem sternes Tiberina fluenta.
      Illum fata prement, fugiens qui pontis adibit
      Insidias: illum spumaeque, undaeque, procellaeque
      Involvent aestu, qui gentis sceptra Quirinae
755   Perdere, et Imperium lacerare per arma laborat.

                        MAXENTIUS.
      Ambigua verbis cecinit, et dubio metro
      Concussit animum.
                          DYMAS.
                          Certa non dubiis dedit
      Responsa verbis. Ille, qui pontis dolos
      Fugiens subibit, primus inferías dabit
760   Sacras Averno.
                        MAXENTIUS.
                     Sceptra qui gentis parat
      Perdere Quirinae.
                          DYMAS.
                     Tune per Martern studes
      Lacerare Romam?
                        MAXENTIUS.
                        Iuro torquentem vices,
      Mortaliumque fata volventem DEUM:
      Non ego Quiritum fuñera, aut Romae neces,
765   Caedesque volvo Civium. Patriae bonum, (D r )
      Urbis salutem, Civium pacem peto,
      Arasque cultas Numinum, et acerras Iovis
      Semper calentes thuris incensi dape.
                          DYMAS.
      Excédât ergo pectore timoris gelu.
770   Ambigua Ditis verba funestum tibi
      Nihil minantur. Flavio hoc fatum Duci
      Instat sinistrum. Namque dum Romam agmine
      Denso coronat, civibus pacem eripit,
      Ipsumque bellis turbat Imperii caput.
775   Vel ista cecinit Pluto, vel cecinit nihil.
                        MAXENTIUS.
      Reprimís timorem pectore, et vastum fibris
      Subdis calorem, quando iam nostri patet
58

             Belli secundus exitus. Sic me fovet
             Styx saepe eulta victimis. Ibo sacro
780          In iussa felix omine, et quâ sese iter
             Pandit per arcus Milvios, sylvae trabes
             Spolium Sabinae congeram, et pontis dolos
             Aptabo Tiberi. Vota fortunet polus,
             Vel si renuerint astra, Cocytus fave.


                              SCENA VII.

      Constantinus mittit Artemium Ducem ad Maxentium, ut urbis de-
      ditionem petat.
                      CONSTANTINUS. ARTEMIUS.
                          CONSTANTINUS.
785          Imperia terris, nomen aequamus polo:
             Sed quod beatum Caesarem solum facit,
             Pacis caremus otio: invitos Ducis
             Humeros fatigat cura bellorum gravis.
             Pax est amori, pax tamen amantem fugit,
790          Per tot procellas Martis, et per tot vices
             Quaesita sortis. Certa iam nostris sedent
             Trophaea in armis; certa palmarum DEUS
             Omina spopondit Caesari. At quanto hoc decus
         '   Stabit cruore! Sanguini quando potes
795      '   Parcere, sitire Civium cladem, est nefas.
         '   Honesta palma est, caede quae nulla venit.
         '   Manu cruorem Regiâ tardé decet,
         '   Parceque fundi. Lenitas primum est decus (Dv)
             Iuste imperantis. Artemi, alloquio prius
800          Tenta Tyrannum: ponat Augustum Imperi
             Diadema nostri, quodque violento sibi
             Ausu arrogavit, Regiae Sceptrum manus.
             Urbem timore liberet, Cives iugo;
             Suâque miles sorte contentus dies
805          Reliquos in armis transigat. Caesar volo
             Iubeoque: mitis impio, si me audiat
             In iussa promptus; at reluctaturo idem
             Severus ultor. Fortè Perusinae monent
         '   Meliora strages. Saepe quos praeceps furor
βίο      '   In arma duxit, revocat ad mentem timor.
         '   Est, qui minatur, aemulo quando caret:
         '   Quando arma spectat aemuli, irarum graves
         '   Ponit tumultus.
                             ARTEMIUS.
    '                   Rigidus ingenio furor,
    '   Animusque durus sana Consilia excutit.
    '   Non est Tyrannus, qui metu flecti potest.
    '   Mediis ab ipsis indoles durae trahunt
    '   Animi rigorem.
                           CONSTANTINUS.
                          Quamlibet flecti sciam
        Indocile cor Maxentii, nolo tamen,
        Quod suadet ira, Maitis incenso prius
        Impete ruinas agere, quam clementiam
        Agnoscat orbis Caesaris. Iustè quidem
        Furere liceret; quando tentati sat est
        Suspicio regni, ferreâ ut regnum manu
        Securitati vendices. Non quod petit
        Meritum Tyranni, penso, sed quod decet
        Sublime Regis pectus. Hoc orbis sciat,
        Tentata molli vulnera attactu. Piam
        Si durus animus dexteram nolit, gravem
        Sentiat in ictus. Nemo sic Martis mei
        Damnabit iras; Roma laudabit modum,
        Piumque noscet Caesarem, et Iustum simul.


                             CHORUS.

Pietas et Impietas Victoriam captant. Fugientem Pietas insequitur.
Nititur et Impietas sequi; sed à Consilio et Industria laqueo detine-
tur.
VICTORIA. PIETAS. IMPIETAS. CONSILIUM. INDUSTRIA. (D 2 R )
                             VICTORIA.
             (Ex machina    hue illue saliens,   fugiensque.   )
             Ego bellaces committo manus,
             Geminoque acies misceo Marte.
             Amor utrique, at saepe utrumque
             Fugio; nulli iurata, DEO
             Subdita soli. Palmam ostendo,
             Nec trado tamen: nisi cum coeli
             Provida mandant iussa. Ambiguis
             Hue feror, illue incita pennis;
             Anceps homini, sed certa DEO.
             Hinc me Pietas, hinc Impietas
             Ardore pari, paribusque armis
             Sollicitant.
                 PIETAS.
         O Diva meorum
Amor armorum!
                IMPIETAS.
              O Diva meorum
Fiamma furorum!
                 PIETAS.
                    Hue verte virentem
O Dea palmam!
                IMPIETAS.
                  Hue age victorem
Diva virorem!
               VICTORIA.
               Precibus flecti
Nescia, nutus expecto DEI.
Quò iubet, illue palmam inclino.
Dum non mandat, venio, fugio,
Semper dubiis suspensa alis.
                IMPIETAS.
Teneo!
               VICTORIA.
         Fugio. (Elabitur tenenti.)
                IMPIETAS.
               O gratia fallax!
Et spes celeri delusa fugâ!
Amor inconstans! profugusque favor.
               VICTORIA.
Quae cito venio, rapida effugio. (Absconditur. )
                IMPIETAS.
Sic cita nimium gaudia pensas
Maiore malo.
           VICTORIA. (Redit.)
              Cernite reducem.
Tendite dextras. Tu cape palmam.
                 PIETAS.
Etiam Pietas coelo invisa est?
Displicet etiam, si tendo manus,
Palmamque peto?
               VICTORIA.
                   Certo veniunt
Ordine palmae. Nondum coelo
Placuit bellis ponere finem.
Veniunt longo magna labore.
Vis hoc palmae decus? (Irritât Impietatem. )

                        IMPIETAS.
                                Irritas?
                       VICTORIA.
       Rideo vani vota laboris.
       Non tibi nascor. Frustra Impietas
       Vincere quaerit.
                        IMPIETAS.
                      Saepe rotata
       Victrix palmam per bella tuli.
                       VICTORIA.
870    Nunquam at solidâ stetit illa manu.
       Tarda advenit, praepes abivit. (D2V)
       Impietatis regnum instabile est.
                         PIETAS.
       Quid Pietatis?
                      VICTORIA.
      '              Pietas sola
      ' Est regnorum secura basis.
                        IMPIETAS.
875    Impietatis regnum instabile est?
       Per tela petam.
                       VICTORIA.
                         Per tela rues.
                        IMPIETAS.
      ' Est leve damnum vitae, ut régnés.

                       VICTORIA.
      ' Iactura gravis vitae et regni est.
        Non regnabis.
                        IMPIETAS.
                        Ringere, morere;
880    Ego regnabo.
                 VICTORIA ET PIETAS.
                       Ringere, morere;
       Non regnabis.
                        IMPIETAS.
                      Quocunque pedem
       Fugitiva feres, studiosa sequar.
                       VICTORIA.

       Hue tende gradum, si stulta potes. (Evolat in nubes.)

                         PIETAS.
       Ego abeuntem persequar. (Sequitur Pietas.)
                        IMPIETAS.
                                    Et ego.
             CONSILIUM.
Iniice laqueum.
     CONSILIUM ET INDUSTRIA.
                  Non, non ibis.
Multa minari, pauca efficere
Stulta ira potest. (Captatur Impietas.)
                IMPIETAS.
                  Teneor.
       CONSILIUM. INDUSTRIA.
                            Viñeta.
Non effugies.
                IMPIETAS.
                Mitte furentem.
     CONSILIUM ET INDUSTRIA.
Non effugies.
                IMPIETAS.
            Fulmina superi!
Fulmina nubes!
       CONSILIUM. INDUSTRIA.
                 Furit incassum
Viñeta catenis Caspia Tigris.
Furit incassum, cui stulta sine
Viribus ira in pectore fervet.
Non regnabis. Ringere, morere;
Non regnabis, non regnabis. (D3r)
                      ACTUS II.


                        SCENA I.

Artemius ad Maxentium Legatione fungitur; sed irrita.
       ARTEMIUS. METELLUS CONSUL. MAXENTIUS.
                        ARTEMIUS.
     Legatus adsum Caesaris. Quod vos decet
     Ante obtulisse, postulo. Vestras pius
     Humanitate praevenit Caesar preces.
     Offerre Sceptrum sponte Romanae rei
     Vos addecebat, quemque victorem colit
     Vicina latè regio, victorem quoque
     Ducem vereri: at arma sumpsistis malè
     Consulta dextris.
                        METELLUS.
                        Quamlibet pacem velit
      Augusta Roma, dulce ridentem tarnen
      Videre pacem non potest. Rigidus nimis
      Instat Tyrannus, seque non iusto rotat
      Furore in arma. Vota si Romae pius
      Audiret aether, pestis haec pridem suo
      Tabo innataret. Sed reluctari malo
      Nimium ulceranti non licet. Quando frémit
    ' Ima revulsi sede tempestas maris,
    ' Dare obsequentem fluctibus navim decet,
      Ne vela rumpat Eurus, et mergat ratem.
    ' Quae fugere nequeas tela, sapienter feras.
                        ARTEMIUS.
      Erit furori meta. Vel Sceptrum dabit
      Suo Tyrannus Caesari, aut coeli manum
      Gravem suorum vindicem scelerum feret.
    ' Nunquam Tyranni sceptra toleravit diu
    ' Taciturnus aether. Instat à tergo sua
    ' Vindicta sceleri.
                        METELLUS.
                      Sera sed nimium venit.
                        ARTEMIUS.
     Gravior prementis ira pensabit moram.
                      METELLUS.
Sic iubeat aether.
                     (ARTEMIUS.)
                     Liceat at vultus mihi
Tyranni adire.
                      METELLUS.
               Sonuit impulsi fragor
Cardinis. En ipse Caesar: affatus dabit.
                      ARTEMIUS.
Non esse gentis Flaviae augustum Patrem,
Cui rigida quondam dederit in primas dapes
Uber Leaena, vel superbifico pede (D3V)
Premat iacentes, discat Ausonii laris
Iniustus haeres. Licuit obstantis moras
Mavorte toto infringere, evulsas domos,
Et templa, et aras Numinum, atque ipsos Deos
Involvere uno pariter ac Cives rogo.
Moderatur aestum pectoris. Quamquam tua
Si merita spectet, caedibus teque, ac tuos
Sepeliret unà. At ille (quod Regem decet)
Parcit cruori Civium, et gaudet manu
Tractare molli vulnera. Imperio suo
Parere Romam poscit, ad cuius sedes
Iniustus haeres sceptra. Si obsequeris, tuo
Vivis superstes funeri: sed si negas,
Violentus Urbem miles in cinerem dabit.
Quo vestra vento lina, quo pelago ratis
Volvatur, ipse cernís. Ad muros abest
Miles tegendos; magna pars Urbis tibi
Infida nutat: Civium adstringis metu
Obsequia, non amore. Quae fundat timor,
Diuturna non sunt. Occupât viros pavor
Timidaque trepidant castra. Quo vigeat statu
Res nostra, pariter cogita. Caesar frémit
Palmis superbus; adfremit miles Duci
Victoriosus; dumque praeteritas memor
Lauros recenset, non grave Quiritum lares
Precium laboris destinât. Circùm iacens
Edomita tellus Itala Caesareum iugum
Subiisse gaudet. Nemo se victum gemit,
Cum prope paterna sceptra domitoris suo
Bono experitur. Sapere peregrino decet,
Si proprium amatis commodum. Non est viri
Ire in ruinam, quando se promit salus.
Aliena si te commoda allectant minus,
Propria pericula terreant. Nondum excidit
Verona mente; quando non pavidus lares
Miles subivit; quando te populi iocus
Vilis secutus, terga cum turpi dares
Fugae, et sequentem mortis horreres pedem.
Repone sceptra Caesari, et vivit salus
Tua, et tuorum.
                   MAXENTIUS.
                 Sceptra latrones petunt? (D4r)
Quirina sceptra? Flavii Maitis iugo
Non serviemus. Populus ingenuus sumus.
Non serviemus. Moenibus stragem, facem
Tectis minatur? Ista non terrent virum
Maiora passum. Moenia inscendat prius;
Et tum minetur Urbis eversae domos
Condere ruinis. Valla subvertat: viri
Sua explicabunt pectora in valium. Iugo
Si colla demus Flavio, salvos lares
Vitamque spondet. Scilicet, magnum quid est,
Non rapere vitam; quodque latrones soient
Conferre munus. Hactenus gentes sua
Sub fraena traxit? Nempe quas vilis metus
Prostravit ante bella, quae dentem lupis
Spontè induêre. Liberam fecit polus
Gentem Quiritum: fraena non mordet tui
Urbs haec Tyranni. Cede; quae dixi, tuo
Refer latroni.
                   ARTEMIUS.
                Consilì ad libram voca
Decreta prima: sequitur à tergo dolor
Male inchoata. Tempori cautè applica
Mentem futuro. Haec hora Consilio datur
Prudenti ori: tarda quae sequitur, tuos
Damnabit ausus. Gemina vexilla explico.
            (Vexilla, nigrum et album.)
Istud serenâ in Iride optatae quies
Pacis sequetur. Istud ingentes trahet
Urbis ruinas. Elige utrumvis.
                   MAXENTIUS.
                               Placet
Romam tueri. Sanguinem et vitam dare
Patriae, est honestum. Perge: decretum est semel
Bene prostituto capite tutari Deos.
                   ARTEMIUS.
Igitur volenti fuñera indico, et neces,
            Cineresque templis, laribus excidium, ultimum
            Urbi sepulchrum, militi exitium, et Duci.
                  (Proiicit nigrum ad pedes Maxentii. )
                               MAXENTIUS.
looo        Isthaec minare, quando calcandum dabit
            Latro Gradivi pedibus attritum caput.
                                ARTEMIUS.
            Ita astra iubeant, quando calcandum dabis
            Nostri Gradivi pedibus attritum caput.
                               MAXENTIUS.
            Recede. Quantus urbe sit populi tremor,
loos        Narra Tyranno: nempe Circensi dabo
            Ludos arenâ: si lubet, veniat mei
            Spectator animi: vel veniat Actor rei. (D4V)


                                SCENA II.

       Maxentius Magico vaticinio exultans ludos Circenses célébrât sini-
       stro omine.
            MAXENTIUS. METELLUS CONSUL. GLORIAE DUAE.
                          (MAXENTIUS.)
            Attemperare bellicas curas iocis
            Pars est laboris. Seria molestant, nisi
íoio        Iocis leventur. Circus in ludos patet.
            Auspicia Pindus, et novenarum choro
            Cinctus sororum Phoebus in circum vehat.
                          (Invehitur Parnassus. )
                                 CHORUS.
                  Surge, palma amica Marti,
                  Surge, lauras, et virentes
lois              Tende ramos, et coronas
                     Implica Maxentio.
            (Crescit Laurus et Palma, in quibus sedet Gloria.)
                  Surgit illa, crescit ista
                  Implicantque se in coronas.
                  Surge, lauras, surge, palma,
1020                 Necte serta Caesari.
                                GLORIA I.
                 Involabo.
                                GLORIA 2.
                             Considebo.
                                 CHORUS.
                 Involate, considete.

                         GLORIA I ET 2.
            Serta Marti, serta faustae
               Nectimus Victoriae.
1025        Vive, Caesar! Flaviâque
            Gente victâ laureatam
            Prome frontem, dextra palmas
               Inter arma demetat.
                           GLORIA 1.
            Instat Auster.
                           GLORIA 2.
                           Urget Eurus.
                           UTRAQUE.
1030        Nutat arbor, mors minatur. (Corruunt arbores.)
                           GLORIA 1.
            Labor, eheu!
                           GLORIA 2.
                          Labor, eheu!
                            CHORUS.
              Triste funus occidunt.
            Sors amaena longa nunquam est.
            Laeta migrât, advenitque
1035        Maesta. Sed iucundiore
               Maesta sors est longior.
                          MAXENTIUS.
       Secede tristis bubo, tecumque amove
       Inauspicato carmen ululatum sono.
       Galeata turba subeat, et laeto meis
1040   Praeludat armis omine. (Prodit chorus galeatorum. )
                           METELLUS.
                              O quantis micat
       Animis Iuventus!
                           MAXENTIUS.
                           Iste, cui galeam nigrae (Er)
       Cristae flagellant, nostra simulabit: rubra
       Cui ludit ala, Flavii et castra et viros
       Signabit.
                            METELLUS.
                 Ite, umbratili audaces manus
1045   Conserite bello. (Simulata pugna. )
                           MAXENTIUS.
                         Buxei in ferrum viri!
       Ignava corda! pudeat in Martern reses
       Tulisse pectus, corque mobilius suâ
       Trepidasse cristâ! Romulae vobis decus
       Sic gentis animo est? Ite Romulei ioci
loso   Indigni arena.
                   METELLUS.
              Melior in scenam cohors
Prodite Nani. Bella, quae deceant viros,
Gruibus parate.
(Prodit chorus Nanorum. Pugnai cum gruibus.)
                Veniat in scenam Gigas
Parvae cohortis ludus.
    (Unus à Gigante inter nubes abiicitur.)
                  MAXENTIUS.
                       O monstrum viri!
Sub ipsa coeli sidera abiecit breve
Compendium hominis.
                   METELLUS.
                         Turba Faunorum iocos
Inferat arenae. Flavii in medio Ducis
Statua erigatur.
   (Proponitur Constantini statua sagittariis.)
                  MAXENTIUS.
                  Quisquís elisis valet
Aliquid sagittis, Flavii primus Ducis
Transfigat oculum. Praemio haec veniet chlamys
Radiata ab auro, perque discretas notas
Intexta gemmis.
   (Illa ab Angelo advolante è medio eripitur.)
                   lile quis celeri puer
In nube lapsus? Vincimur? Coelum invidum
Miscet iocosis seria? At nunquam dabo
Victam Tonanti dexteram. Nostra in forum
Statua vehatur; quam prono genu colet,
Quicunque Gentis Flaviae signis studet.
            (Invehitur statua Maxentii. )
Huic, festa Iuvenum turba, promeritos date
Cum plausu honores.
               (Datur saltus honoris. )
                         Flavius sic me colet:
Sic me Quirinus Caesarem agnoscet suum.
        (Confringitur ab Angelo advolante. )
Quae dira monstra? Semper infensus mihi
Pugnabit aether? Aliquis an magico sono
Exciit in arma Caelites? Claudat iocos
Turbata scena: sidera invadam manu.
Si quis sub astris invida torques manu
Non paria nobis sceptra, quem fingit DEUM
Servile vulgus, exere in bellum manus:
Descende coelo; Martium hunc campum subi:

            Tibi violentâ dexterâ infringam caput.
            Dymas vocetur, Ditis interpres, meae
loso        Sortis minister. Praelia Gigantum traham
            Vindex in astra. Si mihi indignans polus (Ev)
            Intentât arma, serviant larvae stygis,
            Totusque famulam praeliis nostris opem
            Impendat Orcus. Nolo propitium DEUM;
loss        Omen secundum nolo: nec Numen colo,
            Nec astra veneror. Aethere excutiam faces
            Coeloque lucem. Si qua delituit meo
            Sub corde pietas, ense scrutabor fibras,
            Et vel sub ipso sanguine latentem eruam.
1090        Adhuc per aurei spatia decurrit poli
            Sol Lucis author, nec remetitur diem?
            In ipsa Martern sidera triumphans feram,
            Totumque ab imis sedibus olympum traham.
            Quod scelere partum est, scelere defendam iubar.


                               SCENA III.

       Incendio Capitolini templi turbatur Maxentius, et sibi malè omina-
       tur.
                 MAXENTIUS. NUNCIUS. ROMANI CIVES.
                                 NUNCIUS.
1095        Auguste Caesar.
                               MAXENTIUS.
                              Bubo quid maestum canis?
                                 NUNCIUS.
            Exitia Romae.
                               MAXENTIUS.
                             Exitia? Dum Maxentius
            Vivit, sinister casus exitium queat
            Adferre Romae?
                                 NUNCIUS.
                              Iam attulit.
                               MAXENTIUS.
                                             Quodnam malum?
            Effare.
                                 NUNCIUS.
                   Patria Numina in bustum vorat
ìioo        Grassatus ignis: iamque se fumus tuae
            Infundit aulae, et igneam nubem trahit
            Ciñeres daturam.

                         MAXENTIUS.
                          Verticem nostrani petunt
       Haec sortis arma. Ite, ite, familiares manus:
       Mali incubantis pondus haud pigrâ potest
nos    Operâ levari. Fiamma depascens morâ
       Cunctante crescit. (Apparet incendium. )
                             Civis 1.
                           Quantus ex urbis rogo
       Atrâ sub auras nube se cumulât vapor.
       Eheu! cadentes aedium moles rudi
       Aggere teguntur. Alter ambusto domûs
ino    Culmine mentis desilit; stratâ aedium
       Alter ruinâ tegitur: obtritu perit
       Quadrupedis alter.
                         MAXENTIUS.
                            Quis lacessito malis
       Animum reponat pectori? Fatum undique
       Oberrat oculis. Conscius scelerum timor (E2r)
Π15    Animum flagellat, mensque non constans sibi
       Inter tot aestus mole collapsâ ultimam
       Spectat ruinam. Cuneta prociduâ fluunt
       Mihi sorte semper. Regios inter iocos,
       Circique ludos, nullus optato exitu
1120   Tulit triumphum. Lauras occubuit; lyrae
       Rupêre chordas: Flavii nostris Ducis
       Erepta manibus statua: truncato mea
       Repente capite planxit ingenti solum
       Circi ruinâ. Gaudiis semper meis
1125   Inserpit aliquid triste, quod mentem vorat,
       Quod torquet animum. Nullus innubi dies
       Se luce comit, nullus ad votum fluit.
       Semel fatendum est: Flaviae genti studet
       Pronior Olympus. Studeat; ego coelum impetam,
ino    Et astra vindex more Titanum eruam.
       Quod invidentis Numinis manus negat,
       Ferrum hoc parabit. Subtrahant sese meo
       Sidera favori, sidera hac cogam manu,
       Totumque subigam iussibus nostris polum.

                                SCENA IV.

       Artemius refert obstinatum Maxentii animum. Initur à Constantino
       consilium.
               CONSTANTINUS. ARTEMIUS. ABLAVIUS. VALERIUS.
                          CONSTANTINUS IUNIOR.
                              CONSTANTINUS.
1135           Ergo cruentus ille furiarum rogus,
               Prodita Acheronte pestis, et Romae latro
               Neque nostra metuit arma, neque mitem capit
               Benignitatem Caesaris?
                                ARTEMIUS.
                                     Mentem sitis
           ' Si quando regni corripit, ratio exulat.
IMO        ' Ambitio frenos nescit, et tumidae furor
           ' Calorque mentis sana Consilia excutit.
           ' Regnare quid sit, quando gustavit semel,
           ' Subesse nescit. Cadere de regno grave est.
             Roma emigrare dedecus; regni iubar
1145         Dimitiere, probrosum aestimat. Nullum parem
           ' Ambitio tolerat. Splendor alienus grave
           ' Est vulnus animo. Ridet ad nostras minas, (E2V)
             Quin et minatur: dumque per venas crúor
             Aliquis meabit, Flaviae in gentis necem
liso         Semper calebit.
                              CONSTANTINUS.
                              Rigidus extinguet chalybs
             Aestum furentis. Alpium evici iuga,
             Concussi Italiani, iacuit ad nostras pedes
             Ausonia tellus; hoste ter fracto lupos
             Latium momordit: quisquís armorum sonum
1155         Sensit, furentis arma praevenit prece
             Genuque curvo; quisque se victum meis
             Gaudebat armis. Nempè Mars nulli meus
             Advenit hostis. Iste praedonum caput,
             Spuma haec Averni, contumax scopulus maris,
1160         Iuris charybdis, iste tranquillus mei
             Sedem tenebit Imperi? Si non sapit
             Benignitate, sapiat attritus meâ
             Severitate. Fateor: effusus mihi
           ' Non facile sanguis bibitur: at quando exigit
1165       ' lus, fasque Martern, parcere cruori est nefas.
                                ABLAVIUS.
           ' Cum iusta causa est, arma fortunat DEUS.
                      CONSTANTINUS.
    Mea iura poseo.
                          ABLAVIUS.
                        Quidquid ablatum fuit,
    Repetere fas est.
                      CONSTANTINUS.
                     Quàm grave est capiti, micans
'   Diadema Regum! Frontis in scena rosas,
'   In corde spinas exhibet; foris levât,
'   Sed pectus intus mole Atlantaeâ opprimit.
'   Cognata regni s cura se cumulât novi s
'   Faecunda curis. Quaerere imperium grave est;
'   Gravius tenere: at perdere, hoc animi ulcerat
'   Penitos recessus. Iure quod tenuit bonum,
'   Nemo sine mentis vulnere alieno videt
'   Raptum furore. Gravius hoc nostrum tamen
    Acerbat animum, quod nisi effuso Patrum
    Cruore repeti nequeat Augustum decus.
                          ABLAVIUS.
    Haec iura belli: fluctus innocuos simul
    Rapit et nocentes.
                      CONSTANTINUS.
                         Cogimur; grandi licet
    Animi dolore.
                          ABLAVIUS.
'             Velie, quod nolis, licet,
' Quando volendi causa commune est bonum.
                      CONSTANTINUS.
    Quae vestra mens est? Romuli minimum velim
    Spargi cruoris.
                          ABLAVIUS.
'                Solus haud unquam cadit
' Ingens colossus, tecta quin sternat suo
' Vicina lapsu. Opprimere crudelem nequis (E3r)
  Bello Tyrannum, nisi simul périmas quoque,
  Quodcunque adhaeret.
                      CONSTANTINUS.
                              Urbis antiquae Patres?
                          ABLAVIUS.
    Plebem, Patresque. Neminem insontem puta,
    Commune quando crimen est.
                      CONSTANTINUS.
                                      Non est nocens,
' Quem vis adurget.

                               ABLAVIUS.
                                Iure bellorum est nocens,
       '   Infesta quisquís arma molitur manu,
       '   Seu sponte, seu vi. Ut sit nocens, unum hoc sat est:
1195       Servit Tyranno.
                             CONSTANTINUS.
                            Cogitur.
                               ABLAVIUS.
                                      Cogi nequit,
           Cui maior est vis.
                             CONSTANTINUS.
                               Maior est Maxentio.
                               ABLAVIUS.
           Millena plebis capita plus possunt.
                             CONSTANTINUS.
                                                 Caput
           Si membra flectat aliquod.
                               ABLAVIUS.
                                        In scelus caput
           Reperêre.
                             CONSTANTINUS.
                      Violentum caput.
                               ABLAVIUS.
                                          Violentiam
1200   '   Violentiâ frangi decet. Sontem foves,
       '   Si parcis Urbi. Quando concepto crêpant
       '   Propinqua tecta ab igne, vicinae quoque
       '   Lacerantur aedes. Flaviae Augustum caput
           Columenque stirpis, si quid Ablavius potest
1205       Suadere sanum: parte qua Tibris natat,
           Instructa classis milite frementes agat
           Fluctus in Urbem: parte, qua spectat diem
           Urbs occidentem, moenia assultu premat
           Agmen frequente; parte, qua Septem videt
1210       Curras Trionum, missili flammâ volet
           Incensus aër. Plura cùm tentas, trahis
           In varia Studium plebis, et robur teris.
           Distracta cura non potest unquam satis
           Multis mederi.
                               ARTEMIUS.
                            Civium ut parcas neci,
1215       Auguste Caesar, parce violento manum
           Urgere ferro; et militi parces tuo
           Martisque fiori. Valla si ferro impetas,
           Hoc est necesse, Civium ut perdas gregem,
Aut vim tuorum militum. Neutrum satis
Clementiam commendai, in cuius velis
Iurasse leges. Parcere et Civi, et tuae
Potes cohorti. Saepè crudeles mora
Fregit Tyrannos: saepè, non nego, acrius
Exulceravit. Non diu violens ferent
Iugum Quirites. Ipsa se frangunt mala,
Quae nimis acerbant. Saepe quod ferrum nequit,
Diuturna, ferro gravior, expressit fames. (E3V)
Cingantur Urbis valla, tranquillis cohors
Stet fusa in armis: ne vel exiguum famis
Solamen intret. Veniet, et serò licet,
Tarnen incruenta veniet in nostras manus
Hac arte Roma. Flaviae hoc gentis decus,
Haec Imperantum gloria est: quando sine
Cruore possunt vincere, intactas manus
Servare tabo.
                   VALERIUS.
              Caesar, armatâ è manu
Non facile sceptrum est rapere, nisi dolis agas.
                CONSTANTINOS .
Hoc Imperantem non decet.
                   VALERIUS.
                              Quando imminet
Solio ruina, genere quod in alio est nefas,
Fas est in isto. Tutus ut régnés, licet
Hostem dolis subvertere. Hoc nemo improbat.
Tollenda fraus est fraude: ne subeas prior
Dolos, dolosè praeveni. Sunt, qui tuos
Fasces in Urbe postulant; sunt, qui iugum
Grave execrantur, quod ferunt. Maxentium
Odêre multi, Flavium plures amant,
Tacitisque votis ambiunt. Ego, iube,
Ego penetrabo; tacita Consilia eruam,
Firmabo pacta, mobili plebi ingeram
Odium Tyranni: concitus tandem furor
Rebellione publica ardebit.
                CONSTANTINUS.
                             Doli
Virtutis adimunt gloriam. Herous vigor
Se librat armis, non dolis. Quid tu meae
Virtutis haeres, nate, quem Imperii paro
Quondam saluti, nate, quid censes?
            CONSTANTINUS IUNIOR.
                                    Pater

1255        Auguste Caesar, cuius in dextra sedet
          ' Libratus Orbis; quamlibet magnum scelus
          ' Morâ invalescat, attamen et ipsum morâ
          ' Robur adolescit, quo recidatur malum.
            Suspende, Genitor, arma, dum Crispus suas
1260        Sistat cohortes. Longa non aberit mora:
            Praevia propinquum fama iam fratrem canit.
            Pars magna belli Crispus est; partem quoque
            Tuae meretur laureae. Cedet tarnen
            Laus tota Patri, quando pars magni sumus
1265        Soboles parentis. Militum accessu, furor
            Maiore franget Ímpetu obstantes moras
            Obicemque valli: fratris exemplum pigros (E/)
            Acuet in iram milites. Tum, quâ lubet,
            Aggredere muros parte; stat in omni virens
1270        Tuis triumphis laurea.
                           CONSTANTINOS.
                                   Probantur Patri
            Consilia nati. Crastinus natum dabit
            Laurumque Phoebus. Ferte, quam fertis moram,
            Gloria meorum magna bellorum, Duces.
            Miles acuatur interim, et fesso quies
1275      ' Concessa vires reparet. Immensus labor
          ' Vegetos lacertos, spiritum excelsum petit.


                             SCENA V.

       Circensium ludorum sinistro omine turbatum Maxentium, Magus
       productis in auxilium larvis solatur.

                        MAXENTIUS. DYMAS.
                             MAXENTIUS.
            Natus sinistro sidere, adversos poli
            Semper labores patior, et tristi traho
            Bubone Martern. Cuneta me in mortem petunt:
1280        Coelum, solumque. Frontis augustum iubar
            In capite nutat. Undique ineursat gravis
            Procella timido, meque discerptum trahit
          ' Et hue, et illuc. Saeva, quo feriat, malum
          ' Fortuna semper invenit; semper via
1285        Patet insolenti, sceptra qua premat, Deae.
            Sed non prememur. Invidus ut erret polus,
            Hie faciet ensis. Ditis interpres meo
            Ades timori medicus.
                      DYMAS.
                       Adversum impetum
Imbelle pectus queritur, heroum domat.
Sors unde laedit, inde magnanimae patet
Virtuti arena. Spiritual antiquum indue;
Certâque spe victoriae nixus gelu
Exue pavoris.
                   MAXENTIUS.
               Quidquid attento, exitus
Habet sinistros.
                     DYMAS.
                  Saepè generosum timor
Molimen antevertit: ubi caeptum tarnen
Facinus, virilis animus in pectus redit.
At sint sinistra sidera, faventem tuis
Habes Avernum rebus. Invito potes
Bellare coelo; (at) exitu infausto nequis. (E4V)
                   MAXENTIUS.
In arma nostra facile Cocyti iube
Agmen venire, cuius ad nomen tremat,
Quicunque genti Romulae exitium sua
Per arma portât: cuius in ferrum cadat,
Quicunque gentis Flaviae in Martern venit.
                     DYMAS.
Ut ego iubenti pareo, sic vos mihi
Parete, Averni spiritus. Terram pede
Ubi premo, ab orco Martium exsurgat genus.
Hic ubi Draconis veteris exuvias sero,
Dentesque spargo, terra Cadmaei memor
Seminis, ab undis Tartari densâ evomat
Umbras catervâ. Lenta, quid spectas? Gradum
Molire in auras: carpe inassuetos poli
Lucentis ignes; cerne radiatum iubar
Educta tenebris ulula; et artificem tuae
Verêre vitae, proximum coelo caput;
Tantaeque prona sortis authorem cole.
               (Prodeunt Larvae.)
En bellicosus servit Augusto chorus
Mavortis arte clarus, et bello potens.
                  MAXENTIUS.
Non modica vultûs indoles, ductus, status
Flexusque spondet artuum.
                     DYMAS.
                           Caesar, iube,
Parata bellis turba documentum dabit,
Quo Marte corda ferveant.
                  MAXENTIUS.
                           Edant, placet.
                     DYMAS.
Simulachra pugnae more Spartano, chelys
Animosa, misce. Gratus armorum fragor
Hostile binis agmen obvertens choris
Simulata bella ducat. (Umbratilis conflictus.)
                  MAXENTIUS.
                      His armis mihi
Spondes triumphos?
                     DYMAS.
                     Praelia eventu gerit
Secundo Avernus.
                  MAXENTIUS.
                  Caesari fidas manus
Artesque spondent? Dubia quae nutat, meis
Accedei armis laurea?
                     DYMAS.
                       Infamem DEUM
Si persequaris, thure quem multo colit
Gens Christiana, cuius in cultum parat
Sua arma Constantinus. Exemplum unius
Lex plurimorum est. Quam viam Princeps init,
Hanc populus ultro sequitur. Impune est nefas
In plebe, quando facta magnorum id probant.
Quà bella Constantinus et Martern rotat,
Hàc ara nostri Numinis friget, calet
Succensa Christo acerra. Nec deêst, impia (F)
Qui thura Christo spargit, et negat Iovi,
Qui te remoto Flaviae genti studet.
Ubi fulcra vulgus invenit, quodvis nefas
Aggreditur audax. Bella dum fervent foris,
Cave, Imperator, bella ne foveas domi.
Consilia miscent paria, qui cultu pari
Idem verentur Numen.
                  MAXENTIUS.
                     At paucos habet
Hac peste nocuos Roma.
                     DYMAS.
                         Plus unus nocet
Latens in Urbe proditor toto foris
Ardente Marte.
                  MAXENTIUS.
                 Si scelus careat Duce,
Metuit in auras tollere ignavum caput.

                             DYMAS.
        Spes ipsa Dux est sceleris, incentrix mali.
        Tentare quodvis audet insanus nefas,
        Quisquís secundos exitus suo potest
        Sperare sceleri.
                          MAXENTIUS.
                        Viribus quando caret.
                             DYMAS.
1355   ' Spes ipsa vires suggerit. Quod non potest
         Audere timidus, audet, ubi fulget spei
         Scintilla modica.
                          MAXENTIUS.
                          Debilis quidquid potest
        Audere, facilè premitur.
                            DYMAS.
                                    Infirmus gravi
         Saepè ferit ictu. Cum furunt lentae manus,
1360   ' Hoc vulnus urgent certiùs, quod se sciunt
         Minus timeri. Nec tamen plebem pûtes,
         Aut vile solum vulgus Eoos cruci
         Cremare honores: serpit impunis lues
         Etiam per alta capita, et illustres domos
1365   ' Afflavit aurâ. Scelera non habent modum.
                          MAXENTIUS.
        Modum iste ponet ensis, et dextrae rigor
        Adiutus Orco. Iuro pulvinar sacrum
        Semper faventum Numinum, et sacros focos
        Arasque Maitis; sceleris infandi DEUS
1370    Fugatus aris, Tartari ad fundum ultimum
        Interminatis ibit urendus rogis.
                            DYMAS.
        Hac arte vinces. Fultus his armis dabo
        Documenta prima praelii. Caesar, iube.
                          MAXENTIUS.
        Semper Dymantis nostra res nutu stetit.
1375    Quidquid tibi Orcus loquitur, id votum meum est.
                            DYMAS.
        Hue sulphurato Taenari emissum specu
        Agmen malorum, sceleris adiutrix cohors,
        Et architecta fraudium, Inferni Iovis
        Adeste magnum columen, et Cimini iugum (Fv)
1380    Tenete montis: inde quam stragem dabo,
        Hic cernet orbis oculus, et nostrum retro
        Actus stupebit facinus. Ite hinc ocyus.

                                 SCENA VI.

       Dymas Personam Constantini mentitur.
         DYMAS SEU FICTUS CONSTANTINUS. MAGUSCUS PUER.
                                   DYMAS.
            Semel inchoata tela texenda est dolis.
            Magusce, celerem iussibus pedem exhibe.
                                 MAGUSCUS.
1385        Ut imperabis.
                                   DYMAS.
                          Arte Mercurii volo
            Te mihi ministrum.
                                 MAGUSCUS.
                                  Suada mihi labris sedet
            Facunda siren.
                                   DYMAS.
                              Nolo te loqui. Tace.
                                 MAGUSCUS.
            Sum mutus. Ast hic Mercuri non est labor,
            Silere.
                                   DYMAS.
                   Labor est Mercuri, quem te peto.
                                 MAGUSCUS.
1390        Mendaciorum fortè me fabrum iubes?
            Duco in catenam, quotquot è linguâ voles.
                                   DYMAS.
            Sile proterve.
                                 MAGUSCUS.
                             Sileo, non audis?
                                   DYMAS.
                                                 Loquax
            Proterve nebulo audiris.
                                 MAGUSCUS.
                                       At sileo tamen.
                                   DYMAS.
            Te mihi ministrum in arte Mercurii volo.
                                 MAGUSCUS.
1395        Parebo: manda. Forte furari iubes?
                                   DYMAS.
            Hac arte polies.
                                 MAGUSCUS.
                             Ambigis? Non sum tuus
            Discipulus ille, cuius obsequio domos
            Saepe vacuasti?
                                 DYMAS.
                              Quid meos prodis dolos?
                                MAGUSCUS.
            Meum Magistrum te voco.
                                 DYMAS.
                                       Sic est: fui.
            At nunc tuo, Magusce, Discipulum proba
            Temet Magistro. Grande secretum sinu
            Latente meditor. Flavii hue galeam mihi
            Sagumque siste, et arma.
                                MAGUSCUS.
                                      Castra taciturno pede
            Flavia subibo.
                                 DYMAS.
                          Quos dies stupeat, dolos
1405        Fraudesque texam. Flavios Duces procul
            Hac urbe ducam.
                                MAGUSCUS.
                           En artis exemplum meae.
            Totum Magistrum combibi.
                                 DYMAS.
                                       Superas prope.
            Tolle hanc Dymantis sarcinam. Galeam mihi,
            Sagumque Marti idoneum: hue hastam. Tibi
MIO         Qualis videmur?
                                MAGUSCUS.
                            Flavius totus. Nisi
            Mihi notus esses, Flavium te dicerem.
                                 DYMAS.
            Bene est; dolosâ fronte velatur Dymas. (F2r)
            Aliâque tectus veste surreptus sibi
            Magus videtur. Specimen at nostri tamen
HIS         Latet in medullis. Flavium vestis foris
            Mentitur; intus machinas texit Dymas.
            At en cupita prodit in apertum fera.


                               SCENA VII.

       Fictus Constantinus, sive Dymas Magus in persona Constantini agit
       cum Artemio et Ablavio, et secreta ab iis eruit.

                    DYMAS. ARTEMIUS. ABLAVIUS.
                                ABLAVIUS.
            En ipse Caesar.
                        ARTEMIUS.
                     Solus? et galeae caput
    Munitus aere?
                        ABLAVIUS.
                    Caesar, augustum latus
    Nemo tuetur?
                     DYMAS.
               Sola maiestas. Decet
' Sic Imperantem militis amorem sui
' Emere obeundo.
                        ARTEMIUS.
                      Caesarem hoc decet magis:
' Vitare plebem.
                            DYMAS.
                   Plebis in dextris sedet
'   Fortuna Regum: aut ponere augustum decet
'   Diadema frontis, aut coronatum caput
'   Populo exhibere. Nempe non nostri sumus,
'   Qui sceptra gerimus. Si quid est nostri tarnen,
'   Hoc sorte eâdem est militis.
                        ABLAVIUS.
                                     Sed quo tamen
    Insolita cura vergit?
                            DYMAS.
                       Ut miles sciat,
    Non esse me, qui torpeam, et médius pigris
'   Marcescam in armis. Militis amores rapit,
'   Se quando Caesar militi facit parem,
'   Paresque curas sumit, et vigilem suis
'   Impendit oculum. Sterile non unquam fuit
'   Ducibus, amari. Fraude ceu magicâ animat
'   Amor Gradivum, plusque quàm fremitus tubae
'   Accendit ánimos. Ista sed serò nimis!
                        ABLAVIUS.
    Quae cura mentem lancinat? Caesar, potes
    Animi dolorem opprimere, si tuum potes
    Aperire vulnus.
                            DYMAS.
'                Quando medicinam malum
' Superat, remedia lenta sunt.
                        ARTEMIUS.
                                Non hoc vetus
    Vigor ille mentis, non Tyrannorum minis
    Totâque pectus mole furiarum altius,
    Magnanime Caesar, patitur, ut subeat metus,
    Cum Mars arenam sternit ad palmae decus. (F2V)

                                DYMAS.
           Necessitate premimur.
                               ABLAVIUS.
       '                        Id forti decet
       ' Tolerare mente, quod non arbitrio venit,
       ' Sed lege coeli. Nulla vis tanta est mali,
       ' Virtute quam non frangat Heraus vigor.
                                DYMAS.
1450       Praesagus animus grande mihi loquitur malum.
                               ABLAVIUS.
           Quod saepe victum est.
                                DYMAS.
                                    Quod tamen vincet semel.
                               ABLAVIUS.
           Aliquisnè magnum Flavii pectus queat
           Terrere turbo?
                                DYMAS.
                         Nempe qui Romam quatit.
                               ABLAVIUS.
           Romae Tyrannus?
                                DYMAS.
                              Ille, quem facit polus
1455       Orbi timendum.
                              ARTEMIUS.
                            Cuius ad tuos pedes
           Caput iacebit? Istenè est mentis calor,
           Quem visa coelo signa, quem constane favor
           Numinis inussit pectori?
                                DYMAS.
                                    Frustra insequor,
       ' Quod obtinere negatur.
                               ABLAVIUS.
                                     His armis Ducum?
1460       Hoc flore vasti militis? Crispus prope
           Victoriosus instat, et palmis gravis
           Palmas secundas urget: animosi Duces
           Iam spe subacta moenia, atque Urbem premunt.
                                DYMAS.
       ' Spes saepè fallit.
                              ARTEMIUS.
       '                      Quando vitiatur metu.
                                DYMAS.
1465   ' Etiam feroci quando libratur manu.
                              ARTEMIUS.
           Non quando certis astra praeludunt notis.
108

           Non tibi curuli nube deductus polo
           Genius per umbras adstitit? non et dédit
           Praesaga palmae labara? non aether, In hoc
1470       Vince Imperator, dixit? Hue tanti calor
           Animi resedit?
                                DYMAS.
                          Multa praeteritum tegit
       '   Tempus, futurum plurima revelat. Mora
       '   Consilia mutat.
                               ABLAVIUS.
                            Caesar, Heroâ preme
       '   Virtute fluctus. Palma metuentem fugit,
1475   '   Sequiturque fortem pronior. Qui nil timet,
           Terret timenda.
                              DYMAS.
                         Multa prudentes timent.
                             ARTEMIUS.
       ' Initia dedimus, finis urgendus rei est.

                                DYMAS.
           At inchoasse poenitet.
                               ABLAVIUS.
                                   Pudeat magi s
           Sic inchoatis cedere. Haec labes sat est,
1480       Ut omne veteris gloriae extinguas decus.
                                DYMAS.
           Si nempe victor Flavii collum pede
           Premat Tyrannus.
                               ABLAVIUS.
                              Si quod inceptum benè,
           Formidolosus deseras.
                                DYMAS.
       '                           Non est timor,
       '   Certam ruinam fugere.
                              ARTEMIUS.
                                    Sed non est vigor
1485   '   Deponere animum, quando discrimen tonat.
       '   Hinc gloria emitur, unde discrimen venit. (F3r)
                                DYMAS.
       '   Hinc gloria quoque perditur.
                               ABLAVIUS.
                                         Nempe hoc erat,
           Quod tibi cruoris civici parcam manum
           Suadebat ante, Caesaris probrum, metus.
1490   '   Heraus animus plúmbeos habet pedes,
           ' Timidus fugaces. Pectoris, Caesar, vetus
             Resume robur: cede fortunae tuae,
             Quae gloriosa porrigit laurum manu,
             Metitque palmas: cede tot votis Ducum,
1495         Tuaeque prolis indoli augustae, et spei
             Animoque tanti militis. Lauros tuas
             Lauro hac corona, qua per oppressum aemuli
             Gradiare collum.
                                 DYMAS.
                               Militum mentes prius
            Tentare fas sit.
                                ARTEMIUS.
                           Militum mens est, tibi
1500        Per pulchra palmam fuñera in manus dare.
                                 DYMAS.
            Sistantur acies. Fraudis instructae dolus
            Aurâ secundâ vehitur! Optatum Dymas
            Portum tenemus. Turpis umbrarum cohors,
            Sceleris ministrae, nutui semper meo
1505        Parere promptae, adeste, nunc vestram mihi
            Fidem probate; cumque percussâ dabo
            Tellure signum, ferte violento metum
            Per castra ferro. Rursus accedit fera:
            Nunc anime solitos coge in obsequium dolos.


                               SCENA Vili.

       Dum fíctus Constantinus sive Dymas ad milites perorat, Larvae in-
       fernales turbant exercitum, et in confusionem agunt.
            DYMAS. VALERIUS. ARTEMIUS. MILES I. MILES 2.
                               MAGUSCUS.
                                 DYMAS.
1510        O nata bellis pectora, Imperii mei
            Pars magna, miles! cuius in ferro sedet
            Fortuna nostri generis, animosi cohors
            Prodiga cruoris, bella nos aliò vocant.
            Equidem parabam Marte Romanas solo
1515        Aequare turres, quamque dominatu premit
            Urbem Tyrannus, pedibus attritam dare
            Spolium Gradivo: sanguinis sed me tui
            Amor coërcet. Non emo tanti impii
            Caedem latronis, unicum ut perdam caput (F3V)
1520        Tantae cohortis. Perdere quid hostem iuvat,
            Si nisi meorum caedibus perdi nequit?
112

                            VALERIUS.
        Ne parce, Caesar Maxime, tuorum neci:
        Omnes paratum pectus in mortem gérant.
                             DYMAS.
        Hoc esse fidi militis nosco. Tarnen
1525    Quid Imperantem deceat, expendo.
                            VALERIUS.
                                          Hoc decet,
        Aperire campum militi, ubi lauros metat.
                             DYMAS.
        Non ubi metatur ipse.
                            VALERIUS.
                                Tot palmis gravis,
        Tot eruditus laureis, nescit manus
        Porrigere victas.
                             DYMAS.
                       Prodigus animae et sui
1530    Fundere cruorem novit.
                            VALERIUS.
                              Et fuso tibi
        Parere triumphum sanguine.
                             DYMAS.
                                      Haud emitur benè
       ' Sanguine triumphus.
                            VALERIUS.
                               Quolibet constant benè
       ' Imperia precio.
                             DYMAS.
                        Purpura ingrata est, cui
       ' Addit colorem sanguis.
                            VALERIUS.
                                 Ingrata est cohors,
1535    Quae timida fatis verticem metuit dare,
        Ut tingat ostrum Caesari.
                             DYMAS.
                                  Ut timidum execror,
       ' Sic servo fortem militem. Est semper gravis
       ' Iactura fidi exercitus.
                            VALERIUS.
                            Grave est quoque,
        Hoc Maitis agmen, laureis centum inclitum,
1540    Centumque palmis nobile, optatae aleâ
        Pugnae vetari.
                             DYMAS.
                       Laudo magnanimam indolem,
Pectusque sacrâ Martis accensum face.
At differenda vota sunt, ut par decus
Mihi sit, tibique vicisse. Alia virtus Ducis,
Alia probati est militis. Miles fremat
Campum subire, temperent ignem Duces.
                    VALERIUS.

Fovenda fiamma est. Si negas pugnam, perit.

                     Dymas.
Exsuscitabo rursus: ubi terram pede
Feriam, tremiscet orbis. (Larvae circumvolitantes.)
                    VALERIUS.
                         Heu! quaenam styge
Prognata monstra! Totus Acherontis labor
Incumbit in nos. Fugite.
                     DYMAS.
                        Sic trepidas, tui
Tutela miles Caesaris? Quo vos furor?
                    VALERIUS.
Pugnare monstris est inassuetus labor.
Lernaea monstra! Militum fidae manus!
                     DYMAS.
Consiste, miles: Caesarem exerto tuum
Tuêre ferro.
                   ARTEMIUS.
            Castra confuso metu
Tumultuantur. Caesar, id potius cave,
Ne quis repente ab hoste succédât dolus.
                    VALERIUS.
Descende coelo, Phoebe, praecipites age (F4r)
Curras in umbras; furva nox Èrebi soror,
Incumbe mundo.
                     MILES Ι.
                Pluto, Tartareis caput
Hoc claude tenebris.
                     MILES 2.
                      Conde me tota DEUS
Mundi ruinâ.
                     DYMAS.
             Militis nostri probrum!
Qui strage Romam condere, et rupto Tibri
Lacerare muros, quique Tarpeiam pede
Victore rupem premere minitaris, fugis
Vanas ad umbras?

                                  MILES I.
                                 Terror attonitum occupât.
             Ubique, Caesar, monstra palantem fugant
             Gregem per agros. Nemo sat constans virum
1570         Se sibi fatetur. Fulminant larvae manu,
             Ferroque campos strage cumulata replent,
             Horrore coelos, aërem fumo. Périt
             Quodcunque superest militis.
                                  DYMAS.
                                             Sic se probat,
             Quo Martis animo, quamve generosa manu
1575         Urgeret urbem. Praevola; et suis iube
             Signis cohortes colligi: intrepidus sequar.
             Abiit? Magusce!
                                MAGUSCUS.
                             Quid fatigatum occupas
             Toties Maguscum? Nullanè mihi quies erit?
             Magusce toties! Quin crêpas tandem tuo
isso         Clamore.
                                  DYMAS.
                      Mi Magusce, famularem exhibe
             Operam Dymanti. Flavium pono: tua
             Repone furta. Nemo te videat, cave.
                                MAGUSCUS.
             Ita me rudem arbitraris?
                                  DYMAS.
                                    Urbs me iterum vocat.
             Res est peracta. Magusce, qua Lethes vadum
1585         Palusque stygia flammeos fluctus agunt,
             Emitte nubem fumeam, quae me foro
             Sistat Quiritum.
                                MAGUSCUS.
                               Nempe, quae mediis stygis
             Te sistat undis. Perge, qua te Orcus rapit.


                                SCENA IX.

       Constantinus miratur sparsum terrore militem: intelligit à larvis agi.
       Expedit contra eas labarum. Agnoscit subesse Magicae artis dolos.


            CONSTANTINUS. ABLAVIUS. VALERIUS. ARTEMIUS.
                              CONSTANTINUS.
             Quis iste terror Panicus sparsos agit

1590   Avia per arva milites? Castris dolus
       Irrepsit hostis? Quo Ducum elapsa est fides? ( F / )
       Quo robur illud Martium? Nullus meum
       Latus tuetur? Ablavi, quis hie metus?
       Quis mentis horror?
                           ABLAVIUS.
                            Ipse spedasti styge
1595   Emissa monstra.
                        CONST ANTiNus.
                         Monstra? Quid narras rei?
                           ABLAVIUS.
       Quid verba simulas? Ipse spectasti aere
       Circumvolantes ultimi Acherontis minas,
       Densoque Larvas agmine.
                        CONSTANTINUS.
                                Quis, Ablavi, stupor
       Invasit animum? Corrige errorem aviae
1600   Mentis, animose Ductor.
                           VALERIUS.
                             In vastos cohors
       Effusa campos, agmen umbrarum fugit.
                        CONSTANTINUS.
       Et tu mihi umbras, Valeri, Avernales canis?
                           VALERIUS.
       Nam quid volantes aëre, tonantes manu,
       Flammas vibrantes ore, nisi larvas putem
1605   Umbrasque Averni?
                        CONSTANTINUS.
                         Fraudis hie nodus latet.
       Et quando primus militi incussus pavor?
                           VALERIUS.
       Praesente te, te orante.
                        CONSTANTINUS.
                              Quo tandem dolus
       Hic se explicabit? Quo loco?
                           VALERIUS.
                                     Hoc ipso.
                        CONSTANTINUS.
                                                 Stupor
       Me pené mihimet eripit. Totus loco
1610   Collectus isto constitit miles?
                           VALERIUS.
                                   Stetit.
       Et execratus Caesaris metum est.
                  CONSTANTINUS.
                              Metum?
Meum? Implicatum subeo labyrinthum. Meus
Quis fuerat horror ille?
                    VALERIUS.
                        Quo nunquam soles
Aliàs moveri.
                  CONSTANTINUS.
                Thema quod orantis fuit?
                    VALERIUS.
Abducere Urbe militem. Postquam suis
Ordinibus acies constitit, Nostri Imperi
Pars melior, inquis, cuius inferro sedet
Fortuna nostri generis, animosi cohors
Prodiga cruoris, bella nos aliò vocant.
Equidem parabam Marte Romanas solo
Aequare turres, quamque dominatu premit
Urbem Tyrannus, pedibus attritam dare
Spolium Gradivo; sanguinis sed me tui
Amor coè'rcet. Non emo tanti impii
Caedem Tyranni, unicum ut perdam caput
Tantae cohortis. Perdere quid hostem iuvat,
Si, nisi meorum caedibus, perdi nequit.
                  CONSTANTINUS.
Portenta rerum!
                    ARTEMIUS.
                Caesar Auguste, obvia
Mali procellae ratis in ambiguo natat.
                  CONSTANTINUS.
Quis malè Deorum militis tanto metu
Turbavit ánimos?
                    ARTEMIUS.
                 Scilicet quando caput (Gr)
Timore quatitur, transit in corpus tremor.
Tuus, Imperator, militem turbat pavor.
                  CONSTANTINUS.
An me tot inter praelia, et Martis vices,
Inter theatra tragica fortunae meus
Aliquando trepidum miles aspexit?
                    ABLAVIUS.
                                    Metum
Nescire semper visus es.
                  CONSTANTINUS.
                         Non et prius
Consilia vestra Caesar exegi? Tamen

        Mens fascinata credidit Regem metu
1640    Posse trepidare? credidit et horâ brevi
        Mutare mentem? Nullanè indicium doli
        Dedêre signa? an corporis moles?
                               ABLAVIUS.
                                                Fuit
        Haec ipsa.
                          CONSTANTINUS.
                     Vestís?
                               ABLAVIUS.
                               Talis.
                          CONSTANTINUS.
                                        Humerorum modus?
                               ABLAVIUS.
        Hie ipse.
                          CONSTANTINUS.
                    Gestus?
                               ABLAVIUS.
                              Talis.
                          CONSTANTINUS.
                                       Aut vocis sonus?
                               ABLAVIUS.
1645    Vox rauca sonuit: cassidis rebar dolum,
        Quo frangeretur vocis assuetae tenor.

                          CONSTANTINUS.
         Agnosco fraudes Thessalo enatas metro,
         Agnosco stygium carmen, et monstra infimo
         Educta ab Orco. Sed ñeque hinc pectus timor
1650     Acerbat ullus. Sacra constantes Duces
         Proferte labara, monstra quà fervent stygis,
         Quà trepidus ossa militum incessit pavor.
       ' Quod venit ab astris munus, enervat dolos.


                               CHORUS.

        Repraesentatur pugna Pietatis cum Impietate. Fugatur Impietas.

                         PIETAS. IMPIETAS.
                              PIETAS.
             Nusquam innocuae datur ulla quies,
1655         Nusquam latebrae! Pacis genitrix
             Semper in armis vivere cogor.
             Cruda Impietas (proferre pudet),
Cruda Impietas, odium coeli,
Terraeque probrum, sine lege furens
Templa e vertí t, diripit aras,
Sacra confundit, iura sacrilego
Pede conculcai; Numina fingit
Ignota polis, exosa solo,
Verumque iubet migrare DEUM. (Prodit Impietas.)
Ecce illa ferox, caede piorum (Gv)
Faedata manus, solitis vultum
Incensa minis.
              IMPIETAS.
                Satis in tigres
Nemo ferocit: Nullus in hydram est
Satis Alcides: in nova capita
Foecunda mali vulnera crescunt.
Sed mihi bullit satis irarum,
Ferrique satis calet in caedes.
Numen laesum vocat ultricem in
Fuñera dextram. Subeat, ficto
Nomine Pietas, claustra Acherontis,
Ipsaque Christi brachia subeat:
Stygis ardentem iuro paludem,
Discet, quid sit furor iratae
Impietatis.
               PIETAS.
           Satis heu! sensi!
Nusquam tutis ulla latebris
Hic tecta patent.
              IMPIETAS.
                 Video optatam
In tela feram? Video. Est ipsa.
Saeva charybdis, spuma Acherontis,
Èrebi foetor, fumus Averni,
Mundique probrum, coelique odium,
Ades hic nostri praeda furoris?
Ades hic nostrâ laceranda manu?
               PIETAS.
Adsum, multo pressa furore,
At nullo unquam tamen oppressa.
              IMPIETAS.
Hodie tandem victimam Averno
Dabis optatam.
               PIETAS.
               Qui nimium audet,
Saepe per ipsos interit ausus.

                                  IMPIETAS.
                  Ibis ad umbras.
                                    PIETAS.
                                  Furor insanus
                ' Saepe ipse suis interit armis.
                                  IMPIETAS.
1695              lam millena est data funesto
                  Victima Averno: tu suprema
                  Accede sacris hostia nostris.
                                    PIETAS.
                  Heu! premor insons! O Consilium, ô
                  Industria ades.
                                  IMPIETAS.
                                 Frustra vana
1700              Nomina poscis. Funesta peri.
                  Quae fiamma micat? Quis fragor astra
                  Tonitru rumpit?
                                    PIETAS.
                                    Deus extremis
                  Ades ô rebus.
                                  IMPIETAS.
                                Quae monstra tuor?
       (.Draco cum Aquila in aere pugnai. Aquila Pietatem assumit.
       Draco Impietatem. Inter tubarum clangores praeliantur.
                           Fugatur Impietas. )
                  O vince, Draco!
                                    PIETAS.
                                 Belli finis
1705              Nondum patuit. Vince, Tonantis (G2r)
                  Iustior Ales!
                                  IMPIETAS.
                               Vinco! triumpho!
                                    PIETAS.
                  Nondum patuit belli finis.
                  An mihi famulas pennas, Aquila,
                  Sponte ministras? Accipio omen.
                                  IMPIETAS.
1710              Siccine? ludor? Draco, quid nubes
                  Inter oberras? Euge! beate!
                                    PIETAS.
                  Fugit, at nondum cornua ponit:
                  Decussa semel saepe resumit.
                  Anguis semper toxica nutrit,
1715              Donee trito capite occumbat.
                  Erit alterius tempus arenae,
Cum supremus muero peremptae
Impietatis collo haerebit.
Fidite: quisquís per sua Numen
Bella tuetur, per sua referet
Bella triumphos. Sunt pía cáelo
Praelia cordi, pronusque DEUS
Sibi pugnantûm prospérât arma. (G
                             ACTUS III.


                               S C E N A I.


       Larvae Infernales labaro Constantini enervatae ad Orcum fugiunt.

           REX INFERORUM. LARVAE INFERNALES. ABLAVIUS.
                                VALERIUS.
                                 LARVA Ι.
            Fuge, turba nata styge, fuge ultimam in Insulam
1725        Torpentis Orci: robur amittunt doli,
             Sagittae hebescunt: nulla vis acuit manus,
            Vis nulla ferrum. Flavium postquam stetit
             Signum inter arma, migrât ingestus pavor
            Auctior in Umbras. Fugite: nil Orcus iuvat,
1730         Orcique fraudes.
                                ABLAVIUS.
                              Miles hàc propera gradum,
            Hàc dira Averni monstra rimantur fugam.
            Hàc signa praefer.
                                 LARVA 2.
                                Nulla nos fidis satis
            Umbris latebra condit.
                                 LARVA 1.
                                    In Avernum fuge
             Secura nusquam.
                                VALERIUS.
                              Pertinax hostis malum,
1735         Sparsusque toto milite timor, hac fuit
            Arte opprimendus.
                                 LARVA 2.
                                Pandite Acherontis lacus,
            Et aestuantis sulphuris vivi rogos,
            Piceaque Ditis stagna.
       {Panditur Infernus. Apparet Rex Inferorum Draconibus vectus. )
                                 LARVA 1.
                                    Hic tandem quies
            Concessa trepidis. Magne Pallentûm arbiter
1740        Et fulminator Inferûm, Regnum labat,
Vincuntur arma, toxici vires iacent;
Occidimus omnes.
                REX INFERORUM.
                   Quis timor mentem occupât?
Iterumnè praeceps patrio è coelo ruis?
Superi minantur inferís? et quod malum?
                    LARVA I.
Quod stagna Lethes horreant: nostro malum
Timore maius.
               REX INFERORUM.
                Ede, quod tandem scelus
Fatale Averno est? Iuro per flammeam mei
Capitis Tiaram; iuro per sceptrum pice
Sulphureque candens: vieta si cecidit semel
Nostri potestas Imperi, in fractum prior
Virtus redibit. Saepè maiores solet
Animos ruina facere. Quod nostro incubât
Discrimen Orco?
                    LARVA Ι.
                 Flaviae gentis tumor. (G3r)
                REX INFERORUM.
Hunc ego verebar semper, et nunquam stetit
Expers timoris animus, ex quo Caesarem
Sylvester hinc, hinc veteris Antistes Myrae
Affiant veneno. Perge; quid tandem parat?
                    LARVA I.
Quid sit, quod urget, nescio; hoc solum scio,
Enervât omne toxicum coeli magus
Volante Labaro; cuius aspectu tremor
In nostra migrât pectora, et gravior fibris
Ferocit ignis. Fugerat primùm levis
Per arma miles Flavii, atque impos sui
Ceciderat animo. Labara sed postquam globis
Stetêre mediis, omnis in nostrum caput
Ruina versa est. Stare non licuit loco,
Non tela iacere; non Avernali face
Terrere populum; quin reviviscens vigor
Maiore nervo militum incessit fibras.
Quod licuit unum, fugimus: campum tenet
Victoriosus.
               REX INFERORUM.
            Prò capax scelerum dies!
Caligo, nubes, spissa nox coelum obruat,
Omnemque tenebrae siderum extinguant facem.
Adgemite nostro luctui, dum se furor
Ratione fraenet. Mota mens oestro nequit
Consilia sana parere, dum sidat furor.
              CANTUS INFERORUM.
     Heu! Artifex malorum
     Dies, ferax dolorum!
     Quid turba nos rebellis
     Movemus astra bellis?
     O luctus Inferorum!
     O dura sors reorum!
   ' Animosa spes honores
   ' Ambit: metit dolores.
     Tentata in astra bella,
     Haec nostra sunt procella.
     O luctus Inferorum!
     O dura sors reorum!
     Quam saeva styx rebellât,
     Tarn poena nos flagellai.
     O luctus Inferorum!
     O dura sors reorum!
                REX INFERORUM.
Satis est, redivit animus, et toto calet (G3V)
Acheronte pectus. Prima si cecidit malè
Fortuna Martis, altera ereptum dabit
Diti triumphum. Nemo, si iacuit semel,
Desperet iterum surgere. A nostra stetit
Antaeus undâ fortior, et ipso vigor
In membra lapsu fusus est. Victis solet
Furor redire, et perditam vasto ímpetu
Reparare Laurum. Si semel miseri sumus,
Non sumus inulti. Si quid antiqui calet
In corde vobis ignis, ô nostrum decus
Animae nocentes: ite, quà coelum venit
In signa pronum Flavia, et primae probrum
Pugnae secundâ extinguite: aut saltem decus
Istud referte Patriae, quod si cadat
Aliquando, nunquam Tartarus inultus cadat.

                               SCENA II.

       Dymas Magus refert Maxentio, quae in Castris Constantini egerit.
       Mittitur Perasium, ut Romulum filium Maxentii adducat.

                         MAXENTIUS. DYMAS.
                              MAXENTIUS.
            Spedata Castra Flavii?
                                DYMAS.
                                    Et trepido metu
            Confusa castra. Nobilem in causam cohors
            Acherontis ivit, et gravem solo dedit
            Terrore stragem. Militis terror Duces
            Traxit sequentes. Flavius clade ultimâ
            Iacuisset hostis, obvius si quis fugae
1815        Miles stetisset.
                              MAXENTIUS.
                          Flavio quantus meret
            Sub Marte Miles? Quantus in pugnam viris
            Ducibusque fervor?
                                DYMAS.
                                Testor oculorum fidem,
            Vix iste segnem spiritus Martern decet.
            Non multa turba est, quaeque vix totis trahit
1820        Ferrum lacertis: populus enervis, reses,
            Fame, sitique exhaustus.
                              MAXENTIUS.
                                    Hic nostris tamen
            Est terror armis? Romulum haec fregit manus?
            Haec omne Latium subigit? atque ipsam metu
            Romam fatigat? Perge, quid tandem parat?
                                DYMAS.
1825        Hodie subactum premere Maxentì caput. (G4r)
                              MAXENTIUS.
            Hac nempe segni Militis inertis manu?
                                DYMAS.
            Victoriarum signa de coelo canunt
            Fulsisse.
                              MAXENTIUS.
                     Coeli signa refringam hac manu.
                                DYMAS.
            Totum Gradivi pondus in Numen refert.
1830        Hunc Flaviorum Praesidem armorum canit,
            Victoriarum Phosphorum, Auroram suae
            Felicitatis, auspicem acceptae spei.
       ' Nam quando certus Regna promittit DEUS,
       ' Nihil timendum censet.
                            MAXENTIUS.
                                  Hoc addat quoque,
1835     Si nostra dextra langueat; cuius furor
         Ipsum Tonantem Christianorum opprimet.
         Quibus Tribunis Martis hanc molem trahit?
                              DYMAS.
         Duces pares sunt militi. In Crispo tarnen
         Spes magna palmae.
                            MAXENTIUS.
                              Filius Crispus Patrem
1840     In arma sequitur?
                              DYMAS.
                            Romulo nuper tuo
         Victor timendus. Caesari si quis potest
         Pavendus esse, Crispus, aut nullus potest.
                            MAXENTIUS.
         Didici parentem premere, sed natum opprimam.

                           DYMAS.
        In Iuvene saepe maior est virtus.
                         MAXENTIUS.
                                            Minor
1845   ' Sed esse vis prudentiae solet.
                             DYMAS.
                                       Pater
        Iuvenem reget prudentiâ; natus Patri
        Praestabit iras.
                           MAXENTIUS.
                         Turbo, qui Regem petat,
        Aliunde perflet. Montium obstantes minas
        Quod fulmen urget, Numinum è dextra venit.
                             DYMAS.
1850    Idemque terrae est vilis halantis vapor.
        In vasta Regum vulnera cuivis manus
        Armata satis est, corde si caleat furor.
                           MAXENTIUS.
        Quem saepe domui.
                             DYMAS.
                             Saepe qui domitus, tamen
        Iterum resurgit.
                           MAXENTIUS.
                         Vulnere extremo ut cadat.
                             DYMAS.
1855    Hoc à regentum pendet arbitrio Deûm.
                               MAXENTIUS.
             Cogam Deos parere.
                                  DYMAS.
                               Si pares prior.
           ' Habet obsecundans Numen, obsequio prior
           ' Qui Numen urget.
                               MAXENTIUS.
                                Impero et Marti, et Io vi,
             Mihi ipse Mars et Iupiter. Fortis manus
i860         Isto favore non eget.
                                  DYMAS.
                                  Populi tarnen
             Obsequere votis. Ipse si nolis Deos
             Belli vocare Praesides, populi tui
             Fidei obsecunda.
                               MAXENTIUS.
                                Sacra peragantur, licet.
             Si Numina faveant, placet: cogam tamen
1865         Invita sidera. Victimam sacras Popae (G4V)
             Sistant ad aras; Roma Gradivum vocet.
             At tu Dymantem sume; qua semper soles
             Favere fraude, nunc quoque Augusto fave.
             Perusina nube moenia inscende, et meum
1870         Mihi siste natum.


                                SCENA III.

       Crispus advenit, seque Constantino sistit.
            CONSTANTINUS. CRISPUS. CONSTANTINUS IUNIOR.
                                 CRISPUS.
                               Magna Romulei salus,
             Auguste, mundi, quoque mihi blandè magis
             Nomine vocaris, Genitor, in sobolem tuam
             Caesarea flecte lumina, et reducem sinu
             Excipe paterno.
                              CONSTANTINUS.
                               Qualis exoriens dies
1875         Victor repulsae noctis antiquum decus
             Restituit orbi, talis acceptum redis,
             O Crispe, Latió sidus. Amplexu sinum
             Patri reclude. Genibus invictas manus
             Aufer, meosque potius amplexus subi.
                                 CRISPUS.
1880         O dulce Genitor Nomen! ô magnae ínclita
Stirpis propago! tuque, qui patriam trahis,
Dilecte Frater, indolem, Crispum sinu
Vestro fovete. Domita iam nostro iacet
Italia ferro. lussa, quae Genitor dedit,
Exhausta sisto. Romulus fractus gemit;
Ligustis ora paret, et validam instruit
In bella classem: iamque quà Tibris patent
Ostia, triumphi certa decretam diem
Horamque anhelat praelii.
            CONSTANTINUS IUNIOR.
                            Quod tu facis
Spacium per arma, Crispe, generosae est iter
Virtutis. Illa tramitem durum terit;
Ibique palmas carpit, ubi gravi incubât
Torrente lethum.
                    CRISPUS.
                  Gloriae optatus cibus
Periculorum pondus est. Inde emicat
Honoris Iris, unde discrimen tonat.
Sed totum honoris pondus in Patrem cadit.
Hic imperavit; impetum hic animis dedit, (Hr)
Manibusque vires. Quidquid est actum meâ
Virtute, virtus Patris est. Hue respice,
Amate Frater, unde fons manat boni.
            CONSTANTINUS PATER.
Levis est honor iubere, sed iussa exequi,
Quantum laboris, Gloriae tantum trahit.
                    CRISPUS.
Non est honor parére, nisi quando est honor
Iubere.
            CONSTANTINUS PATER.
        Saepe maior est honor tamen
Parére, quàm iubere.
                    CRISPUS.
                      Saepe etiam minor.
Imo iubere semper est maior, minor
Parére iussis. Fontium laus est, decus
Quodcumque rivi est: Laureae Auspiciis tuis
Venêre nostrae.
            CONSTANTINUS PATER.
                Sed tuis laboribus.
                    CRISPUS.
Natura quos à sobole poscebat.
            CONSTANTINUS PATER.
                                 Pater
    Quos aestimare debet; et meritis pares
    Grates referre. At digna quae tantâ rear
    Virtute dona?
                        CRISPUS.
                  Maximum Virtus sibi
'   Est ipsa munus. Vera laus facto insita est,
'   Non aestimatione progenitum decus.
'   Quidquid alieno manat arbitrio, potest
'   Carére, verá laude non potest tarnen,
'   Laudanda quisquís egit. Est facti optima,
'   Fecisse, merces. Praemium si quod meo,
    Pater, Gradivo destinas, calido novam
    Concede arenam pectori. Haec merces sat est
    Laudanda posse facere.
                 CONSTANTINUS PATER.
                           Quod poscis, dabit
    Hic, Crispe, Phoebus. Praelio Augustum novo
    Placet tueri?
                        CRISPUS.
                Capite venali quoque.
    Vitam dedisti, recipe tu vitam, Pater.
    Hanc cum repono, reddo, quod, Genitor, tuum est.
    Sed faenerari gestio, ut quidquid meo
    Decedit aevo, gloriae accedat tuae.
                CONSTANTINUS IUNIOR.
    Nec ego remissus iussa detrecto Patris,
    Tuis ut anni serviant sceptris mei.
    lube: obsequentem filium, Genitor, habes:
    Seu me per alta moenia ascensum velis
    Molili in urbem, sive famulantem Tibrin
    Cum fratre premere; laudis hoc apicem reor,
    Dignum videri, tanta cui credas, Pater.
                CONSTANTINUS PATER.
    Hac prole nixus, nixus auspiciis Poli
    Quid, anime, verear? Quas lacessitus minas (Hv)
    Formidet aestus? Tota stet ferro et face
    Armata Roma, Thessalas artes vocet
    Mundi Tyrannus; robur elidet manu
    Animosa proles; Colchicas artes Deus.
    Actum est, peristi, saeve Maxenti, latro
    Populi innocentis. Ibitis magnum Patris,
    Nati, levamen, avida quo mentem vocat
    Cupido famae. Crispe, tu classem trahe,
    Totumque tabula Tibrin, atque illâ metus
    Infunde parte: Nate, tu parte aiterà
            Per alta Romae moenia inscensum manu
            Molire forti. Crastinus nobis dies
1950        Regnum et triumphum, militi praedam dabit.


                              SCENA IV.

       Dymas Magus, per aera Perusium translatus, Romulo fortunam
       Patris videndam exhibet in Phaëtonte, persuadetque Romulo, ut se-
       cum se aëri committat, ac Patri sistat.

            ROMULUS. DYMAS. SOL. PHAETON. MAGUSCUS.
                                DYMAS.
            Adeste nostro nubium ingentes sinus
            Voto obsequentes; meque Perusinâ procul
            Locate arenâ. Statis affixae polo
            In iussa lentae? Quin Gigantaeo ímpetu
1955        Inobsequentes nubium irrumpo in sinus,
            Suaque totum sede devolvo polum?
            Hodie sinistris nubibus inanes fero
            Dymas labores. Erebe, dum in fraudes meas
            Aether reluctans languet, ex antro ultimo
i960        Piceum volumen exere, et fumo abditum
            Dymanta siste Romulo. Ut soles, celer
            In vota properas. Rapite me, obscoenae Sty gis
            Obsequia prompta.
        (.Evolans ex inferno fumus Dymantem per aera transfert.)
                              ROMULUS.
                                Nostra difficili natat
            Carina ponto, seque post sortem asperam
1965        Asperior urget. Bella tractamus diu,
            Nec ulla nostram Lauras in frontem venit,
            Aut palma dextram. Longa Perusinos premit
            Obsidio muros, nec tamen palmam exprimit.
            Et (quod maloram summa) tractamus manu (H2r)
1970        Trepidante bella. Primus exitii ultimi
            Gradus est, timere. Quamdiu mentem incitât
            Mavortialis fiamma, nec trepidae metu
            Titubant cohortes, aliqua vincendi super
            Spes nutrit ánimos: quando iam totas virûm
1975        Timor phalanges occupât, pigrae fremunt
            In arma dextrae. Nempe quà metus subit,
            Hac palma migrât. At, quis adversùs gradum
            Tendit citatum?
                      DYMAS.
                  Romule, agnoscis?
                     ROMULUS.
                                Virum
Doli capacem nosco. Quo vento fluit
Fortuna Patris?
                      DYMAS.
                Quo solet vento Ducum
Fortuna ferri, quando plus stimulât furor,
Quam ratio mentem.
                     ROMULUS.
                       Languido?
                      DYMAS.
                                   Coelum bonis
Votis répugnât.
                     ROMULUS.
               Fortè iam magnâ stetit
Decisa causa clade?
                      DYMAS.
                     Vicina imminet
Sors, quam timemus. Stant adhuc castris, suis
Opposita signis signa. Spe tumidus Pater
Laurum reposcit, seque magnanimo rotat
In arma nisu, sortis ignarus suae,
Quae iam virentis laureae augustum decus
Transferre in hostem nititur.
                     ROMULUS.
                              Sic tu Patri
Vates sinister? sic mihi infausti canis
Eventa belli?
                      DYMAS.
             Veritas fucum fugit
Nescia timoris. Si lubet, coram dabo
Videnda fata Patris, et quali rotet
Se sors iniqua turbine.
                     ROMULUS.
                       Hoc nobis dabis,
Quod diu subhorret animus, et tortor sui
Pavor tyrannus pingit. Obsequiis tuis
Habes Avernum subditum. Patris iuvat
Vel sic videre fata.
                      DYMAS.
                  Consiste hoc loco.
Phaeton, quid umbras inter et tétricas lates
Famae tenebras? Natus in lucem malè
Nocte tumularis. Exere in apertum diem,
Nominis avaram pectus, et Patrios age
Per astra curras. Gloriae hàc iter patet. (Sol exoritur.)
                    PHAETON.
     Satis umbrarum, flammee Genitor,
     Hactenus altum stemma oppressit.
     Taedia noctis lucís amantem
     Sobolem affligunt. Da, Pater, aurêos
     Flectere curras, medioque polo (H2V)
     Spedare orbem.
                       SOL.
                      Tua damna petis.
   ' Sunt stulta nimis vota Iuventae:
   ' Intima rerum dum non pénétrât,
   ' Exteriori specie capitur.
     Non quae placeant, sed quae prosint,
     Posee, ô Phaéton.
                    PHAETON.
                       Istud prodest:
     Pectoris ignes non opprimere.
                      SOL.
   ' Nunquam prodest, tentare suo
   ' Maiora statu.
                    PHAETON.
   '               Nunquam prodest
   ' Nobilis animi vivacem ignem
   ' Semper in arctâ claudere arenâ.
   ' Publica quaerit Fama theatra.
                       SOL.
   ' Publica quaerit Fama sepulchra.
   ' Primus ad lapsum gradus est, altas
   ' Tentare vias.
                    PHAETON.
                  Per praerapta
   ' Gloria graditur nominis avida.
                       SOL.
   ' Fuñera quaerit per praerapta
   ' Gloria nimii nominis avida.
                    PHAETON.
     Annue nostris, Pater, ô votis.
                       SOL.
     Nocitura petis.
                    PHAETON.
                   Próvida mihi mens,
     Oculusque sagax, pectusque capax,
  Fortisque manus, totusque imo
  In corde Pater.
                      SOL.
                    Nimium, nate,
  Tibi blandiris.
                    PHAETON.
                    Concede, Pater.
                      SOL.
  Audi Patrem, nate, monentem.
                    PHAETON.
  Audi sobolem, Phoebe, precantem.
                      SOL.
  In tua celeras fata ruinam.
                    PHAETON.
  In mea cumulo stemmata famam.
  Te Pâtre natus, Patris exemplo
  Trahor in lucem.
                      SOL.
                   Sed tibi pariet
  Lux ista graves, nate, tenebras.
                PHAETON.
  Audi natum, Phoebe, precantem!
  Si quis nostri est amor, exaudí!
                      SOL.
  Cedo roganti. Hue, nate, volatum
  Tende, quadrigis succede meis.
(Descendit Sol, Phaeton involat in currum. )
  Cedo. Iugales rege sternaces,
  Breviore lupo, mediumque tene
  Limitem Olympi.
                PHAETON.
                       Patris mónita
  Sunt una mei regula voti.
  Tandem nostris serva ministrat (H3r)
  Gloria votis. Imus honoris
  Iter auspiciis, Phoebe, secundis.
  Ite, iugales, ite, quadrigae,
  Quà se nobis pandit aviti
  Callis honoris; quà sublimis
  Videamque orbem, videarque orbi.
       (Equi in avia currum trahunt.)
                      SOL.
  Nate, exerras: medio calle
  Tutior ibis. Quo iuvenilis
  Te rapit aestus? quo, nate, furor?

                             PHAETON.
            Quo me pulchri gloria gustu
2060        Ebria honoris provocai. Ite,
            Ite, iugales, quà se summi
            Pandit Olympi semita nostris
            Radianda rotis. Hue mortales
            Luminis ávidos vertite vultus.
                               SOL.
2065        Heu! cave laevum, Phaeton, callem.
            Stulte, peribis. (Rapitur currus.)
                             PHAETON.
                          Quo rapis, Aethon,
            Pyroisque, manum?
                               SOL.
                                  Frenum loro
            Breviore tene.
                             PHAETON.
                             Pater heu! rapior.
                               SOL.
            O quanta dabis busta sepulto,
2070        Phaeton, mundo!
                             PHAETON.
                               Pater heu! rapior. (Coelum incenditur.)
                               SOL.
            Heu flagrai orbis!
                          PHAETON.
                              Rapior, Pater heu!
            Flammisque crémor!
            (Phaeton ruit. Equi currum abripiunt. )
                               SOL.
                                 Stulta ambitio!
            Sua damna petit. Discite, si quos
            Nominis alti cremai ambitio,
2075      ' Moderata sequi. Sit sua votis
          ' Mensura: cadunt, quando excedunt.
          ' Quae quisque potest, haec quisque petat.
          ' Nunquam felix immoderatam
          ' Ambitionem finis honestat.
                           Dymas.
2080   Haec sors Parentis, Romule, est.
                          ROMULUS.
                                      Ergo Patris
       Fortuna nostro Marte firmanda est.
                             DYMAS.
                                             Manûs
            Geminae ictus est robustior. Quod non potest
            Sola una virtus, socia virtuti potest.
                                 ROMULUS.
            O totus utinam Romulus sese suo
2085        Sistere Parenti possiti
                                 DYMAS.
                                    Haud dubita: Patri
            Sistêre totus. {Nubes de coelo advenit. )
                           Nubis en vastum venit
            Coelo volumen.
                                MAGUSCUS.
                         Promptus obsequiis tuis
            Adsum Maguscus.
                                  DYMAS.
                                 Romule, hune mecum sinum
             Inscende nubis.
         (Inscendunt Dymas et Romulus et per aëra abripiuntur. )
                             Perge, quà Romam est iter. (H3V)
                                MAGUSCUS.
2090        Et ubi Maguscus?
                                  DYMAS.
                                Perge.
                                MAGUSCUS.
                                         Sed pergat simul
            Maguscus.
          (Affigit se nubi, et labitur. Sequitur tarnen alia nube. )
                         Orco digna, et Acherontis lacum
            Promerita nubes. Nolit infidus Dymas,
            Tamen Dymantis umbra, quo perget, sequar.


                                SCENA V.

       Maximus Urbis Consul, Maxentii Tyrannidem detestatus, mittit Se-
       lium servum suum (quem ignorabat suum esse filium) cum literis ad
       Constantinum, quibus deditionem Urbis, et Civium obsequia polli-
       cetur.
                            MAXIMUS. SELIUS.
                                 MAXIMUS.
            O Roma, iam non Roma, sed Averni specus,
2095        Tot innocentûm Civium infamis nece,
            Et tot nocentûm scelere confusum nemus!
            Quae tuta Virtus publicam mundi potest
            Spedare lucem? Scilicet quondam scelus
            Prodire puduit, seque claudebat suis
2100     Timidum latebris. Quando iam Romam premit
         Crudelitas Maxentii, quaquà patent
         Compita, theatra funerum, et vastae gemunt
         Scenae furoris. Nulla criminibus vacat
         Aetas vel ordo. Militis saevi calor,
2105     Ducis libido, quae licent, quae non licent,
         Unâ bilance pondérant. Nulli sua
         Fortuna tuta est. Sed parum est. Nulli caput
         Vacat periculo. Et hoc parum est. Nulli sua
         Secura coniux: quamque commendat magis
2110     Pudor aut honestas, Coniugi minus suo
         Secura vivit. Vidimus ferri metu
         Raptum pudorem Virginum. Timidus tamen
         Sortem hanc Quirinus patitur. At felix scelus
         Non longa ducit stamina. Ex alto DEUS
2Π5    ' Qui spectat orbem, tolerat innocuos premi
         Quandoque, sed non opprimi. Atrocis videt
         Furias Tyranni; at vindicem simul excitât.
         Impune nullus Imperi sceptro impium
         Iungit furorem. Nemo cum noctis tegit
2120     Iniqua terras Umbra, rediturum diem
         Desperet orbi. Terminis constant suis (Η4Γ)
         Adversa. Constantinus, in tanto mali
         Turbine, benignum sidus affulget tuis,
         O Roma, lachrymis. Certa num semper fides
2125     Tua mihi, Seli?
                                SELIUS.
                          Dubia quae numquam fuit.
                               MAXIMUS.
           Cum sors faveret.
                                SELIUS.
                               Prosperis rebus fidem
           Tentare licuit, asperis qualis foret.
                               MAXIMUS.
       ' Parant amicos prosperae.
                                SELIUS.
       '                              Adversae probant.
                               MAXIMUS.
       ' Et saepe frangunt.
                                SELIUS.
                               Melle nutrí tos.
                               MAXIMUS.
                                                  Dapem
2130   ' Prospera vocabis melleam.
                             SELIUS.
                                   Imo lacteam.
                            MAXIMUS.
       Quid ista distant?
                              SELIUS.
                           Plurimum: mellis sapor
       Est dulcís; at non nutrit.
                            MAXIMUS.
                                   Adspondes? Sinum
       Grandia tegentem arcana recludam.
                              SELIUS.
                                             Potes.
       Si fallo temere, médius invitis dies
2135   Moriatur umbris; Iura distracti poli
       Elementa rumpant; cuspide intortâ furens
       Olympus istum verticem in flammas agat.
                            MAXIMUS.
       Pridem Tyranni sceptra et obscoenum iugum
       Excutere mens est.
                              SELIUS.
                             Unde turbatis potes
2140   Sperare rebus?
                            MAXIMUS.
                        Unde vix ullam putas
       Spem promicare. Roma iam sentit graves
       Duri secures Imperi, et semper novo
       Sanguine tepentes Civium; iamque invocat
       Legitima castra Flavii. Fidem tuam
2145   Hie poseo, Seli.
                              SELIUS.
                         Iuro.
                            MAXIMUS.
                                Mentitâ tege
       Dolos lacernâ. (Selius lacernam induit.)
                        Talis in fraudem places.
       Ut castra penetres, finge palantes boves
       A b insolente militum abreptos manu.
       At has tabellas occule, et fido tege
2150   Crini involutas. Tela iam fraudis fluit.
                 (Literas sub capillum recondit. )
       Sic perge, Seli. Tota Romanae quies
       In te recumbit Urbis, et Latii salus.
                              SELIUS.
       Sic mihi benigno faveat annutu dies.

                             SCENA VI.

       Dymas sistit Romulum Maxentio Parenti: cuius praesentia hic in
       spem erigitur.
                  MAXENTIUS. ROMULUS. DYMAS. <H4V)
                                MAXENTIUS.
            Ades, labantis una spes amplae domus,
2155        Levamen unum, Romule, et partem gravis,
            Quod porto dudum, ponderis, mecum subis?
                                 ROMULUS.
            Per tot Gradivi turbines, per tot vices
            Servatus atrae sortis, auxilio Patris
            Adsum superstes filius. Parvo stetit
2160        Mihi vita morsque limite.
                                MAXENTIUS.
                                        At superes tarnen.
                                 ROMULUS.
            Muñere Deorum.
                                   DYMAS.
                                Muñere Dymantis magis;
            Ego te per uda regna furialis freti,
            Per operta tenebris nemora, per flammam et focos
            Periclitantem sustuli.
                                 ROMULUS.
                                    Verum est: Tibi
2165        Producta vitae stamina, et rogi ultima
            Supplicia vieta debeo.
                                MAXENTIUS.
                                      Quem tu mihi
            Rogum renarras?
                                 ROMULUS.
                               Quem mihi nuper strui,
            Pater, imperasti.
                                MAXENTIUS.
                               Filio rogum strui
            Ego truculentus iusserim?
                                 ROMULUS.
                                        Captus levis
2170        Errore famae.
                                MAXENTIUS.
                           Fama te mendax neci
            Datum canebat.
                                 ROMULUS.
                              Vivo. Damnatus tarnen
            Errore Patris, ultimo vitae steti
            Cadentis apice.
                    MAXENTIUS.
                  Fabulam ignaro cani s.
                     ROMULUS.
Pyra veritatem firmat.
                    MAXENTIUS.
                     Hac natum Pater
Indere parabam Coelitum ordinibus, tubâ
Mendace famae lusus, extinctum mihi
Quae te ferebat.
                     ROMULUS.
                 Ibat effigies mei
Sublimis humeris Civium, et darum premens
Pulvinar ostro, ferculum busto sacrum
Diis inferendum; veras inferías Stygi
Ibam daturas Romulus.
                    MAXENTIUS.
                          Cuius dolo?
                     ROMULUS.
Furore Patris.
                    MAXENTIUS.
             Mortuum sic te pyra
Coelo inferebam.
                     ROMULUS.
                    Mortuum nondum, mori,
Pater, iubebas.
                    MAXENTIUS.
               Submove errorem Patri
Oblivioso, nate.
                     ROMULUS.
                 Cum nostro frequens
Pompâ rogali funeri extremos daret
Populus honores, adstiti, instantis necis
Non vanus augur. Namque, dicebam, Pater
Qui me Deoram miscet Indigetûm choris,
Obiisse iam me credit extremum diem:
Ergo negabit vivere, et falsam ratus
Larvam, negabit sidera, negabit solum:
Et actus irà pandet Acherontem mihi. (Γ)
Praesagus animus vera praecinuit. Steti
Ante ora, fassus sanguinem, et natum Patris.
Qui sum, negabar esse; qui nunquam fui,
Credebar esse. Nempe sic me oris tenor,
Scriptura frontis, linea genaram, gravis
Tractus humeroram, gestus ac vocis sonus
Formavit olim, ut crederer, qui non fui,
Syllanus esse. Hinc omnis errons, Pater,
Origo manat. Profugus hinc signis tuis
Sum iudicatus, et sacramenti dati
Transgressor audax, Flavio Marti meas
Dicasse turmas; undique ad mortem tuo
Iussu petitus per salebrosas vias
Nemorumque saltus invios coepi fugam,
Donec paterno vultui oblatus, Patris
Acerba retuli fulmina, accensam minis
Irâque frontem, et Romuli occisi reus
Damnabar ilio Romulus verus rogo,
Quo ficta statua Romuli Indigetes Deos
Auctura stabat.
                 MAXENTIUS.
              Romule, in natum Pater
Hoc crimen ausus?
                  ROMULUS.
                  Error, et caedis meae
Vulgata fama vindicem Patris manum
Armabat irà.
                 MAXENTIUS.
              Parce, sum nocens Pater,
Quod innocentem filium, fortem, probum,
Patri obsequentem, gentis Ausoniae decus,
Stirpisque gemmam Patris insanus furor
Temerârit irà.
                  ROMULUS.
            Culpa, quam ignarus patrat,
Veniam meretur: Error excusat nefas.
                 MAXENTIUS.
At quis furentis Romulum flammae rogo
Eripuit?
                  ROMULUS.
        Arte Colchicâ instructus Dymas
Imbrem evocavit nubibus, quo se stitit
Perfusa fiamma; turba spectatrix loco
Abacta fugit. Rediit in pectus vigor
Amorque vitae: ardente desilio pyra,
Celerique vitam redimo pretiosam fugâ.
                 MAXENTIUS.
Habe Parentem, Romule.
                  ROMULUS.
                         Et natum, Pater,
Habe obsequentem.
                               MAXENTIUS.
                                    Romulo vivo vetus
             Spes mihi resurgit.
                                   ROMULUS.
                                   Filius vivo Pâtre
             Animos resumit.
                                    DYMAS.
                               Alteri alterius amor
             Addit vigorem.
                               MAXENTIUS.
                              Fiamma sic flammam iuvat. (Γ)
                                   ROMULUS.
             Sic fluvium adauget fluvius.
                               MAXENTIUS.
                                      Hac Genitor manu
2235         Subigam tumentem Flavium.
                                   ROMULUS.
                                              Hoc natus Pâtre
             Romam triumphis augeo.
                               MAXENTIUS.
                                         Addicis Dymas?
                                   DYMAS.
             Natus Parentem fulcit, et natum Pater.
                               MAXENTIUS.
             Sed ecce ad aras pompa sacrorum subit.
             Assiste Patri, nate, nolentes Deos
2240         Cogam in favores, sponte venientes colam.


                               SCENA VII.

       Maxentius Marti sacrificat sinistro omine.
        MAXENTIUS. (ROMULUS.) VOLUMNUS SACERDOS MARTIS.
           VERANUS MYSTA. DYMAS. (POPAE.) SALII. PRAECO.
                               (MAXENTIUS.)
             Instructa Martis ara consuetis calet
             In vota flammis?
                                VOLUMNUS.
                              Foribus assistit Deo
             Bos victimandus, fronde redimitus caput,
             Festoque flore cinctus, instructae foco
2245         Calent acerrae.
                               MAXENTIUS.
                           Sacra Bellorum patri
             Placando agantur.
                              ROMULUS.
                            Illius nutu meat
       ' Fortuna belli. Nullus invito Deo
       ' Hostem subegit.
                             VOLUMNUS.
                         Quisquís hic Marti facit,
        Lustretur undâ. Caelites puras amant
2250    Foventque dextras.
                              VER ANUS.
                              Quisquís assistit Deo,
        Est expiatus.
                             VOLUMNUS.
                      Cinge verbenâ caput.
       ' Mente evagari crimen est, quando Deo
         Adstas sacerdos.
                              VERANUS.
                            Tempora sacratâ virent
        Redimita fronde.
                             VOLUMNUS.
                         Vina, qui Marti facis,
2255    Socio propina. Per merum in pugnas calet
        Animosa virtus.
                              VERANUS.
                           Quisquis hic aras colit,
        Bibit Gradivum.
                             VOLUMNUS.
                        Victimae in tergum meri
        Everge partem, parte tingatur focus.
                              VERANUS.
        Stupuit ad undam taurus, et flammae sacro
2260    Crepuêre latice.
                             VOLUMNUS.
                           Praeco, consuetum intona.
                              PRAECO.
        Procul hinc profani. Martis interpres iubet.
        Procul hinc profani abeste. Vos tacitis pii
        Favete Unguis.
                             VOLUMNUS.
                        Dexteram armatus Popa
        Protrahat ad aras victimam. (Adducitur victima. )
                              VERANUS.
                                       Lento gradu
2265    Invita sequitur.
                             VOLUMNUS.
                           Flamine obducto sacram
       Obvolve frontem. Vota bellorum Patri, (Ι2Γ)
       Popae, vovete. Vota delectant Deos.
                            POPAE.
            Mars, soli magnum decus ô Quirini!
            Si tibi sanctis amor in medullis
2270        Patriae bullit, vigilasque Romae,
                 Annue Votis.
            Nostra Romanis coque corda flammis,
            Ut ferox mentem rapiat per arma
            Spiritus; magni decus ô Quirini,
2275             Annue Votis.
                         VOLUMNUS.
       Iam bellicoso vota, Maxenti, potes
       Concipere Patri. Pronus in vota annuet.
                         MAXENTIUS.
       Bellorum, Gradive, Pater, quem pulchra verentur
       Agmina Romulidûm, cui magni pectoris ardor
2280   Servit, et heroae veniunt sub signa cohortes:
       Cuius ad Imperium sese victoria flectit,
       Dispensatque decus famae: tu Caesaris arma
       Dirige, magne Parens; exultantemque superbis
       Latronem spoliis Tiberino immerge sepulchro.
2285   Hue age, Mars, animum, et qua tempestate cadentes
       Irruís in populos, quo fulmine conteris urbes,
       Si te Roma iuvat, Romam defende Quirini
       Progeniem, et domito pacem compone Tyranno.
       Sic nos vota damus, sic dona rependimus aris.
                         VOLUMNUS.
2290   Tu, cui terrifico riget infiammata metallo
       Dextera, quem sequitur rapido discordia passu,
       Ultricesque minae, qui laurum in tempora solus
       Inclinas, Gradive Pater: si te iuvat aris
       Numen adorari, multoque altaría tabo
2295   Diffluere, armatis in Flavia fuñera turmis
       Suggéré fulmineo flagrantem ardore calorem,
       Et Constantino trépidos infunde timorés,
       Ut cadat, et Romae tandem Victoria cedat.
       Exsuscitetur ignis.
                          VER ANUS.
                          Exarsit.
                         VOLUMNUS.
                                     Sacris
2300   Ingerite flammis thura.
                          VER ANUS.
                                 Panchaeum dedi
       Iam munus aris.
                           VOLUMNUS.
                       Qualis effulsit iuba
       Colorque acerris?
                            VERANUS.
                          Fiamma vix micuit, pent.
       Non unus illi fulsit aspectu color,
       Non una facies mobili flammae fuit.
2305   Caerulea primùm, dêinde sanguineis notis
       Permixta fulsit, ultimum in tenebras abiit. (I2V)
                           VOLUMNUS.
       Qua parte micuit?
                            VERANUS.
                           Túrbido ad laevam sinu
       Prosiliit ignis.
                           VOLUMNUS.
                      Rectus an crinem extulit?
       An latera circùm serpsit incertus viae?
                            VERANUS.
2310   Circumvolutus marginem in partes duas
       Discessit, et se fiamma discordi scidit
       Rixata luce.
                           VOLUMNUS.
                     Parte qua fumus volât?
                            VERANUS.
       Pars nube densâ dexterum in latus ruit,
       Pars fluctuante verticem motu tuum
2315   Involvit: inde tenuis in ventos abit.
                           VOLUMNUS.
       Inter tumultus mentís incertos DEI
       Arcana nondum teneo. Quod vidi, malum est.
       Sed unde, vel quod, Numen iratum tegit.
       Patet ira certo Numinis signo; tamen
2320   Quid illa nobis ira portendat mali,
       Pudet profari Coelites. Propiùs sacro
       Igni admovete victimam.
                            VERANUS.
                               Attollit caput,
       Trepidusque pavidum taurus avertit gradum.
                           VOLUMNUS.
       Iterate vota Numini, Eoo imbuo
2325   Dum thure flammas, atque Achaemenius vapor
       Manifesta belli signa subeundi notât.
                               POPAE.
             Mars, soli magnum decus ô Quirini!
             Si tibi sanctis, etc. ut suprà.
                            VERANUS.
       Stat ara segnis, et sacri trepidant foci.
                           VOLUMNUS.
2330   Arae admovete victimam.
                            VERANUS.
                                    Haec sacros petit
       Cornu ministros.
                           VOLUMNUS.
                          Numini assuetum date
       Plausum, ministri, casside armati caput,
       Clypeo sinistram, dexteram ferro graves. (Saliorum saltus.)
       Satis est. Sacratas ingero dum igni dapes,
2335   Geminate magno Numini cantus, Popae.
                             POPAE.
            Mars, soli magnum decus ô Quirini!
            Si tibi sanctis, etc. ut saprà.
                           VOLUMNUS.
       Imprimite cultros victimae. Qualis sacram
       Stetit ad securim? qualis in terram ruit?
                            VERANUS.
2340   Expavit ictum taurus, et quaerens fugam
       Et hue et illue dubius avertit gradum:
       Et vix ad aras dextra pugnantem impulit.
       Tamen securi cecidit, et spumâ solum
       Infecit omne.
                           VOLUMNUS.
                       Viscerum certas mihi
2345   Notas revela.
                            VERANUS.
                      Vulnere impacto crúor
       Ater, pigroque lentus incessu fluit.
       Agitata trepidant exta; spumanti iecur (I3r)
       A felle tabet: viscera effugiunt manum:
       Cor sede vulsum propria, ac mersum latet,
2350   Aegrumque penitus marcet et tabo fluit.
                           VOLUMNUS.
       Portenta rerum!
                           MAXENTIUS.
                      Signa quam tandem mihi
       Sortem loquuntur?
                           VOLUMNUS.
                           Nosse, quae, Caesar, petis,
       Nescire cupies.
                           MAXENTIUS.
                         Non satis sortem levât,
Nescire sortem. Sive per tragicas mihi
Minetur iras, sive ridentes fluat
Sors in favores: iste constantis tenor
Animi triumphat. Ede: secures solet
Etiam supremus facere fortunae furor.
                   VOLUMNUS.
Odêre Reges dicta, quae dici iubent.
                   MAXENTIUS.
Odêre Mystas, quando, quae dici iubent,
Proferre tardant.
                   VOLUMNUS.
                  Caesar, obsequium pete
Maius loquelâ.
                   MAXENTIUS.
               Qui tacet iussus loqui,
Praestare, quod debebat, obsequium negat.
                   VOLUMNUS.
Non magna poseo; liceat hoc unum mihi,
Silere.
                   MAXENTIUS.
      Liceat Caesarem atque Urbem simul
Perimere. Tantum nempe quod poscis, nocet.
                   VOLUMNUS.
Siluisse nulli nocuit.
                   MAXENTIUS.
                     Evertit tamen
Vox pressa Amyclas. Quando per silentium
Tegitur minantis sortis incumbens furor,
Tacere scelus est. Exprime, aut ferro exprimam
Negata verba.
                   VOLUMNUS.
             Vocis invitae iubes
Obsequia, Caesar. Parce, si iussus loquor,
Quae fortè mentem Regiam in fluctus agent.
                   MAXENTIUS.
Veniam merentur verba, quae iussus dedit.
                   VOLUMNUS.
Vel ludit aether vota, vel rigidus tuis
Bellis Olympus instat, et turpi exitu
Funestai arma. Desine. Irarum sat est.
Nolente quisquís Numine in ferrum ruit,
Demens ruinam vertici asciscit suo.
                   MAXENTIUS.
Audio minantem. Dexterâ invitos Deos
In arma cogam; quemque signavi, exitum
             Donabo bellis invido armorum Patre,
             Nolente coelo.
                               VOLUMNUS.
                            Numina in nefas habent
           ' Parata tela.
                               MAXENTIUS.
                        Caesar adversas habet
2385         Fulminibus iras.
                               VOLUMNUS.
                              Debiles iactas minas.
                               MAXENTIUS.
             Quibus in ruinam sidera et Divos traham,
             Terrasque vertam. Sacra, non sacra impío <I3V)
             Sanguine natabunt: nullus inveniet suae
             Saluti Asylum: foeminas mixtas viris,
2390         Pueras, puellas, lacteum infantûm gregem
             Quadrupedis ungue proteram: nullus nece
             Peribit unâ: mortuos cogam mori,
             Perimam peremptos. Perge: me furor rapit.
                                 VOLUMNUS.
             Si saevientis laureae starent minis,
2395         Victor Tyrannus astra calcarei pede.
           ' Sed arma causa honesta, non furor regit.
           ' Qui vult sinistra praelia, furore incitet
           ' Invita sidera, et reluctantes Deos.


                               SCENA Vili.

       Selius interceptus cum litteris, et Maximus Consul habitae cum Con-
       stantino conspirationis reus Maxentio Tyranno sistitur: uterque morti
       adiudicatur. Maximus venit in cognitionem, quod Selius sit filius
       suus, quem hactenus servum habebat: Selius vicissim Maximum
       Patrem agnoscit. Alter pro altero mori certat. Iubetur filius Patrem
       occidere. Hic pietate motus seipsum potius confidi. Pater super filii
       cadavere indolescens idem facturus erat, nisi prohibitus fuisset.


                MAXENTIUS. MAXIMUS CONSUL. SELIUS.
                               MAXENTIUS.
             Probrum Quirinae gentis, infandae caput
2400         Reum catastae, Consul infamis, Stygis
             Abominanda pestis, indignus die,
             Indignus aurâ publicâ; hac Urbem fide
             Civesque servas?
                    MAXIMUS.
                  Roma qua solùm potest
Immunis esse.
                   MAXENTIUS.
              Roma qua solùm potest
Subdi Tyranno.
                    MAXIMUS.
              Quem nimis tolerat diu
Gemente populo.
                   MAXENTIUS.
                   Rideor? In os haec mihi
Obtrudis audax?
                    MAXIMUS.
                  Consulem ut decet.
                   MAXENTIUS.
                                       Decet
Ut proditorem Patriae, Iuris, Deûm.
                    MAXIMUS.
Nec iura Patriae prodita, aut laesos Deos
Agnoscit animus: iura servare et Deos
Consul petebat.
                   MAXENTIUS.
   (Producit literas Maximi ad Constantinum. )
                  Nempe testatur manus
Tuae hoc character. Flaviae stirpis decus,
Iuste Imperator, Romulae gentis salus,
Latiique columen, Urbis afflictae unica (I4r)
Spes et levamen, generis Ausonii parens,
Amorque Constantine: si votum excipis
Populi Quirini, cura si Patrum movet,
Si te Senatus fata suprema, et preces
Tangunt gementis Urbis, et frontis notae
Iniuste ademptae vertid, et sceptrum manu
Gemens Tyranni; iura si Patriae aestimas:
Ne differ arma. Grande, quod patimur, malum
Moram execratur. Si venis, magnum tibi
Cumulas honorem, Civibus pacem, necem
Certam Tyranno. Stat sacramento tuis
Iurata Roma partibus, fidus tuis
Studiis Senatus; Civis addicit fidem,
Populusque vitam. Crastinus quando dies
Deterget astra, parte qua Tibris natat,
Advolve Castra. Civis occursu hosticam
Simulabit iram: deinde complexus suam
Sinu salutem, magna pars ibit tuo
       Praevia triumpho, perque calcatum trucis
       Caput Tyranni Tarpium inscendet iugum.
2435   Haec vota Romae, Civium, Plebis, mea,
       Latii, Deorum. Supplices, Caesar, tuis
       Cerne advolutos genibus; et qualis soles,
       Tuis benignum sidus auxilio veni.
       Itanè, emente, consulis Patriae bono,
2440   Romae saluti?
                           MAXIMUS.
                     Non nego, sed nec pudet.
                         MAXENTIUS.
       Sic tibi Quiritum, ac Romulae gentis salus
       Amorque Constantinus est? Hoc Caesare
       Me crimen audes? Senties, quanto hoc scelus
       Cruore stabit. Frontis iniustè iubar
2445   Egone ademi, Marte quod fido mihi
       Miles paravit? Stat sacramento alteri
       Fidus senatus? Hostis est ergo mihi:
       Iuratus hosti in arma, periurus mihi est.
       Properate, fida militis lecti cohors,
2450   Per quam serenum teneo Regnorum iubar,
       Et Iura Romae; vestra quod virtus mihi
       Diadema peperit, vestra conservet quoque
       Immune dextra; carcerum abstruso specu
       Claudite senatum; plebis emotae dolos (I4V)
2455   Opprimite ferro. Crastinus quando dies
       Deterget astra, sentient lumen sibi
       Ire in tenebras noctis. Occursu hosticam
       Simulabit iram Civis? Occursu hosticam
       Iram anteverte, miles. In poenas pari
2460   Eant procella, qui scelus tantum pari
       Furore tentant. Nullus est mihi innocens.
       Communis urbis culpa communi quoque
       Poena expietur.
                           MAXIMUS.
                        Nempe sic Civi probas
       Mores Tyranni.
                         MAXENTIUS.
                     Nempe sic urbis pium
2465   Me probo parentem.
                           MAXIMUS.
                            Quando tot fora et domos
       Caedibus inundas.
                   MAXENTIUS.
                   Quando tot nocuos ñeco,
Ut innocentes tuear.
                      MAXIMUS.
                        At solùm innocens
Nocens Tyranno est.
                   MAXENTIUS.
                        Maximus sui exhibet
Documenta verbi.
                      MAXIMUS.
                      Qui nocens visus tibi,
Quod studeat urbi.
                   MAXENTIUS.
                      Iura quod regni impio
Transscribat hosti.
                      MAXIMUS.
                 Iura quod regni suo
Domino reponat. Lege si hac iubes mori,
Quod te Tyrannum Romulae gentis querar,
Moriar libenter.
                   MAXENTIUS.
                 Lege, qua ultricem vocant
Scelera securim: Lege, qua numquam manu
Stant tuta sceptra, aut fronte securum iubar,
Dum spirat hostis: lege, quae ingratum vetat
Agere inter homines. Quo lacessitus malo
Mihi haec rependis? Cui Quirinalis dedi
Secunda Romae iura; quem vulgus supra
Posui ad secures, quem Magistratus meo
Iussu audiebat; sic remetiris vicem?
O foeda semper mentis ingratae lues!
Hoc ergo velles frontis augustae iubar
Nostro revulsum vertice; hoc sceptrum meis
Manibus ademptum, lateris hoc ostrum suo
Perire Domino? Marmor in duro tibi
Tantum rigescit pectore? An tanti est tibi
Stravisse turpi columen augustum nece,
Cui nixa Romae penitus incumbit salus?
Sed fraus aperta est. Semper à tergo imminet
Haec poena sceleri, quamlibet sese occulat,
Nunquam latere posse. Iam parta ultio est,
Cum culpa patuit.
                      MAXIMUS.
                   Culpa si mortem mea (ΚΓ)
Meruit, superstes Selius facto meo
Vivere meretur.
                   MAXENTIUS.
                Par scelus poenam parem
Trahit in utrumque. Non minùs servus reus
Est exequendo scelera, quàm Dominus reus
Sit imperando.
                    MAXIMUS.
                Poena in authorem redit:
Si quid patratum credis, est crimen meum.
Supplicia subeat ille, qui fecit nefas.
Hic imperanti fidus, obsequii sui
Munus meretur.
                   MAXENTIUS.
               Quale debetur tibi,
Qui scelera mandas.
                    MAXIMUS.
                       Sim reus; non est reus,
Servire qui iuravit, et servit.
                   MAXENTIUS.
                          Nisi
Quando imperata publico bono nocent.
                    MAXIMUS.
Si nocuit aliquid, quidquid id fuit, meum est.
Ego imperavi crimen, ego sceleri modum
Viamque feci.
                   MAXENTIUS.
             Rapite sceleratum caput,
Membrisque membra avellite, et rabidis date
Epulanda canibus.
                      SELIUS.
                    Proximum ô Divis caput,
Invicte Caesar!
                   MAXENTIUS.
               Aufer à genibus manum,
Scelerose serpens.
                      SELIUS.
                    Caesar, hoc unum precor.
                   MAXENTIUS.
Precare; sed non vivere.
                      SELIUS.
                         In mortem iube
Me, Caesar, ire: vivere at Patrem iube.
                   MAXENTIUS.
Patrem?
                      SELIUS.
          Benigne filii amplexum, Pater,
Admitte. Dubitas? Sum tuus natus, Pater,
Quem tot per annos stemmati ereptum gemis.
                 MAXENTIUS.
Tene ergo servum finxeras?
                    SELIUS.
                           Servus fui
Nec esse soboles desii. O duras vices!
Quod ante Patrem noscere negatum mihi,
Quàm cùm cadendum est!
                  MAXIMUS.
                          Fateor affectum Patris
Merêre, Seli, nec tamen fateor Patrem,
Nisi signa prodas.
                 MAXENTIUS.
                   Siste, dum natus Patrem,
Paterque noscat filium.
                    SELIUS.
                           Quondam Patri
Qua sorte raptus, nescio; Aegypti plagas
Peregrinus hospes, generis ignarus mei,
Exul subivi; quemque votivo colit
Apin Canopus thure, adoravi pari
Cultu Tonantem. Cana tum forsan meae
Templi sacerdos condolens sorti, »Puer«,
Ait, »benigno solis aspectu sate,
Sed invidente sortis agitate aleâ
Casus per omnes, generis ignarus tui, (Kv)
Aliis, tibique ignotus, hoc tandem solum
Peregrinus hospes debili cymbâ tenes.
Sed fata quam diversa sunt coeli! Mare
Olim procellis aestuans motis, sinu
Te Patris amico avulsit, atque Euro dedit
Praedam rapaci. Te Pater multa Italum
Lachrymâ per orbem flevit, et multâ prece
Surdum rogavit Numen. At, serò licet,
Signata tandem Sideri adveniet dies,
Quae tibi Parentem, teque tot functum malis
Reddet parenti. Nempe cum pronum caput
Subdes securi, fata ut avertat tua,
Aliquis subire fata contendet. Tuus
Est ille Geni tor. « Dixit, et Lunam dedit
Gemmis nitentem: »Genitor hanc collo tibi
Suspendit«, inquit, »quando puerilem togam
Bullis parentum compsit«: Et similis tibi
Luna rubefactis cornibus pectus notât.
Gemmam tuêre: sique adhuc dubitas, Pater,
Tuêre pectus filii.
                    MAXIMUS.
                   O fili, mihi
Sidere benigno reddite! O qualis redis?
Servus, reusque: post tot exactas tuae
Sortis procellas, post tot exilia et gravis
luga servitutis. Nempe deflendus redis,
Idemque amandus: gaudium et maestos simul
Adfers dolores. Author ego mortis tuae
Dum te recipio, perimo. Sed vives Patris
Morientis haeres. Caesar, immites fibras
Si fiamma nondum deserit, et adhuc iuvat
Saevire ferro, pectus hoc ultor pete,
Quod innocentem filium Genitor nocens
Tuo furori victimam aptarim.
                      SELIUS.
                             O Pater,
Tu vive potius; quosque mors adimet mihi
Annos, tibi reponat.
                    MAXIMUS.
                     Hoc absit scelus
Pio à parente.
                      SELIUS.
              Siene crudelis Pater
Vetas pium esse filium? Caesar, ferum
Hue verte chalybem: cerne poenarum capax
Divesque pectus sanguine; hie irae graves
Extingue flammas. Vivat innocuus Pater,
Romae, tibique. Vivat, et senio gravis. (Κ2Γ)
Tua iura multa Consul in lustra audiat.
                    MAXIMUS.
Fili parentis facilis ad nutum obsequi,
Si quid merentur capitis hae nostri nives,
Si quid parentis nomen!
                      SELIUS.
                       O genitor diu
Mihi negate, nunc Patrem demum proba
Te mihi.
                    MAXIMUS.
         Nihilne, nate, concedis Patri?
                      SELIUS.
Nihilne, genitor, filio?
                                MAXIMUS.
                                   Possum Pater
           Etiam imperare.
                                 SELIUS.
                             Filius possum preces
           Patri admovere.
                                MAXIMUS.
                            Per Patris blandum precor
           Te, nate, amorem, quasque manare aspicis
2585       Per ora lachrymas! Nate! Non aliquid Patri
           Sperare fas est?
                                 SELIUS.
                             Genitor ut vivas.
                                MAXIMUS.
                                                 Mori
           Ut liceat.
                               MAXENTIUS.
                    Ensis vindices flammas reus
           Meruit uterque. Neuter alterius scelus
           Suo expiabit sanguine.
                                MAXIMUS.
                                At maius nefas
2590   ' Est imperare scelera, quàm scelera exequi.
                               MAXENTIUS.
       '   Et imperane et obsequens unam facit
       '   Sceleris catenam. Nemo si iubeat nefas,
       '   Nemo exequetur: nemo si paret quoque,
       '   Nemo iubebit. Mutuo haec sese trahunt,
2595       Iubere et exequi. Duplice tarnen Pater
           Se damnat ausu. Patriae tractat suae
           Consul ruinam. Grandius an aliquid potest
           Coquere vel hostis? Deînde non satur suo
           Crimine, cruentum in facinus et natum trahit.
                               (MAXIMUS.)
2600   ' Minus ille abeiTat, iussa qui Domini facit,
         Seseque solum fingit imperiis parem.
                              (MAXENTIUS.)
           Uterque iustas ensis irritât faces,
           Uterque mortem provocai. Nostri tarnen
           Benigna sceptri lenitas, mitis manus,
2605       Blandumque ferrum tenuat urgentis necis
           Supplicia merita, et pendit unius nece
           Culpam duorum. Meta stet natus Patri,
           Paterque nato: missili armentur manus
           Utriusque telo. Quisquís alterius prior
2610       In cor sagittam fixerit, vi vet.
                    MAXIMUS.
                            Stygem
Audio iubentem. Viscera ut nato Pater
Natusque Patri rumpat? ô Româ procul
Abacta pietas!
                   MAXENTIUS.
                Sic volo et iubeo: manus
Aptate telis.
                    MAXIMUS.
             Ergo tu vives meae (K2V)
Pars magna vitae, nate. Me satis est iugo
Voluisse patriam solvere, et tanti decus
Meruisse facti. Taedium vitae meis
Iam sponte canis instai, et praeceps trahit
Fatum senectus. Nate, tu votum Patris,
Tu iussa Caesaris expedi; et misso fibras
Transadige telo. Renuis? Hoc iubeo Pater.
Saltem supremum Patris imperium cape.
                      SELIUS.
Ego ille, stygiâ vipera palude edita,
Ego ille, Averni fusus ex antris Draco,
Qui corda lacerem patris? ô tellus mihi
Dehiscat ante, perque radiantem aethera
Praeceps agatur Phoebus. Eumenidum scelus,
Pater, imperasti.
                    MAXIMUS.
                   lussa non audis adhuc?
An stirpe Fabiâ genitus indignum meo
Nomine bibisti sanguinem? Vitam mihi
Si, nate, poscis, eneca: Vitam dabis
Feriendo pectus. Vita natorum recens
Est vita Patrum.
                   MAXENTIUS.
                  Terminus liti et modus
Sint nostra iussa. Tu prior, Seli, in patrem
Iaculare telum.
                      SELIUS.
               Quando sic, Caesar, iubes,
Habe obsequentem Selium. Quidquid iubes,
Aequum faci s iubendo.
                   MAXENTIUS.
                         De rostris patrem
Statuite metam.
                      SELIUS.
                  Gravius hue telum date.

                                 MAXIMUS.
             Iam, nate, dignam patre te sobolem probas,
2640         Fabiique generis indolem. En cordis patet
             Aperta scena.
                                MAXENTIUS.
                           Dubia quid toties manus
             Suspendit ictum? Caesaris iussa expedi.
                                  SELIUS.
             Telo hoc amanti debitum solvam patri.
             Sic, sic iuvat perire, quo vivat pater. (Seipsum occidit.)
                                 MAXIMUS.
2645         Heu nate! in uno vulnere occidis duos.
                              (Accurrit Pater.)
             Date mì cadentis filii exangües genas
             Libare moesto basio. Infelix pater!
             Infauste nate! sic tuum invisis pattern?
             Itanè parentem diligis? Letho tuo
2650         Sic nostra fata redimís? At gemino patrem
             Funere trucidas. Morior aspectu prius
             Nati cadentis: dêinde quid telum facit
             Tarn nobili haustum vulnere? Invitât meam
             In paria dextram vulnera, ut nati super (K3r)
2655         Funere recumbam funus, et moestus tuam
             Umbram requiram. Tantus in patrem tuum
             Amor meretur funere rependi pari.
             Quae te probarunt filium mihi, me tibi
             Probent parentem spicula. Hoc nati fides,
2660         Hoc lex amoris, fasque naturae iubet.
                                MAXENTIUS.
             Prohíbete, famuli, facinus, iniectis manum
             Tardate vinclis. Pereat, at qua non volet
             Perire dextrâ. Sceleris exacti nota
             Graviora tela provocat. Rapite ocyùs
2665         Procul hinc nefandi sceleris authorem, et suae
             Patriae inimicum, perque torquendi vias
             Mille laniatum pabulum alitibus date.


                                 CHORUS.

       Pugna Pietatis et Impietatis in aëre repraesentatur. Impietas accepto
       fatali vulnere prolabitur.
                             PIETAS. IMPIETAS.
                     IMPIETAS. (Dracone vehitur.)
                  Expulsa prius Martis arenâ
         Integra rursus sistor arenae.
2670   ' Gravior primâ est ira secunda.
         Iam suprema est tentanda meo
         Medicina malo. Vel cadet illa,
         Vel ego. Litem hic dirimet campus.
         Vincere, vinci; gloria par est.
2675     Vincam? Stabit nostrum Imperium.
         Vincar? Fuso Roma cruore
         Fundata olim, nostro rursus
       ' Sanguine stabit. Stare cadente
       ' Patriâ, pulchrum est: pulchrum est patria
2680   ' Moriente mori. Prodit en iterum
         Aemula sceptri.
                PIETAS. (Aquila vehitur.)
                          Semel obtentae
         Campus arenae patet alterius
         Pugnae arbitrio. Prius in turpem
         Conversa fugam cruda Impietas,
2685     Nunc perimenda est. Primum, alterius
       ' Belli, bellum est omen. Facile est
       ' Hostem timidum vincere.
                       IMPIETAS.
                                  Facile est <K3V)
         Hostem timidum vincere? Mené?
         Timor ardentem est versus in iram.
2690   ' Metu ab extremo furor extremus
       ' Saepe incaluit.
                        PIETAS.
                     Video monstrum?
        Video spumam turpis Averni?
                       IMPIETAS.
        In tua natam fuñera cernís.
        Bellua, regnis excede meis.
                        PIETAS.
2695    Romae exitium, Latii pestis,
        Fax Imperii, Procerum Latro,
        Exosa polis, invisa solo
        Bellua, regnis excede meis.
                       IMPIETAS.
        Quid ventosum furibunda moves
2700    Ore Gradivum? Consere dextram.
        Age, supremos exere totis,
        Draco, visceribus pectoris ignes.
        {Inter tubarum clangores confligitur; et Impietas
        prolabitur. )
202

                     PIETAS.
       Age, consuetas fulminis, Aquila,
       Exere flammas. Hoc habet. Astra,
2705   Vobis palmam refero Pietas.
       Non ego: Numen vicit in isto
       Praelia signo. Sic bona semper
       Causa triumphat. (K4r)
                            ACTUS IV.


                               SCENA I.

       Pons ligneus Tyranni iussu Tyberi imponitur, malum omen praesa-
       gientibus Nymphis et Tritonibus.
       METELLUS CONSUL. OPERAE. TYBERIS. CHORUS NAIADUM.
             CHORUS TRTTONUM. (CHORUS OPERARIORUM.)
                              METELLUS.
            Opens struendi Tyberis hic offert locum.
2710        Properate. Segnem Caesares servi manum
            Odêre. Primus gratiae ad culmen gradus
            Est, iussa facili Caesarum dextrâ exequi.
            CHORUS NAIADUM, TRITONUM ET OPERARIORUM.
                 Geminas Tyberis sylvae exuviis
                 Iungite ripas; vastasque dolis
2715             Nectite quercus. Laevo insidias
                 Omine struitis. Nullus fraudi
                 Locus est, quando Flavia coelum
                 Arma tuetur. Non haec homini
                 Bella Tyrannus gerit: impetitur
2720             DEUS, aeternos qui super orbes
                 Videt humanos retegitque dolos.
                 Brevis est semper, nec tuta satis
                 Vita dolosis fraudibus. Alnos
                 Littore ab isto tendite in illud:
2725             Labor est vanus, sudor inanis;
                 Quem pia coeli non fovet astro
                 Meliore manus. Scelus ad tempus
                 Impune meat. Sed tarnen hora
                 Est sua poenae; quae, quod latuit
2730             Crimen, apertam trahit in lucem.
                 Caput authoris plerumque doli
                 Repetunt. Sic qui tacitè muros
                 Submit, ausu perit ipse suo,
                 Tumulumque sibi fodit, alterius (K4V)
2735             Cum damna petit. Fraus scelerati
                 Animi est index. Hinc sibi semper
                 Habet infestam Numinis iram.
206

                 I Maxenti, quâ vocat ira,
                 Quà rapit oestrum, quâ citât ardor:
2740             Non effugies Numinis iras.
               ' Caput authoris repetunt fraudes.
                 Quae mala iusto damna, pioque
                 Caesari adornas, in tua structa
                 Fata dolebis. Iussu astrorum
2745           ' Caput authoris repetunt fraudes.
                 Mergere toto, crude Tyranne,
                 Mergere Tyberi. Tantum crimen
                 Non parva potest unda piare.
                 Mergere toto, bellua, Tyberi:
2750           ' Caput authoris repetunt fraudes.
                 Mergere, Romae fatale probrum:
                 Laetusque tuo funere Caesar
                 Pura reponat gaudia Romae.


                                 SCENA II.

       Vindicta divina armatur in Maxentium, ad quam clamat sanguis
       Martyrum. Inducit minacem Cometam, quem observans Dymas Ma-
       gus intelligit res Maxentii desperatas.

           VINDICTA DIVINA. SANGUIS MARTYRUM. DYMAS.
                                MAGUSCUS.
                                 MARTYRES.
                 Vindicta! vides impune scelus?
2755             Pigraque manu stringi cupida
                 Tela coerces? Meruit pridem
                 Impía saevi culpa Tyranni
                 Pendere poenas. Stringe volantis,
                 Vindicta, manu fulminis ignes:
2760           ' Impune scelus parcendo foves.
                 Stringe volantis fulminis ignes,
                 Vindicta, manu.
                                 VINDICTA.
                                    Crúor innocuus
               '   Me vocat astris. Noxia culpis
               '   Est mora poenae. Toxica pestis
2765           '   Latè effundit, nisi scintillam (Lr)
               '   Primam extinguas. Venio, passu
                   Lenta, sed ictu venio gravior.
                                 MARTYRES.
                   Vindicta! manu stringe volantis
                   Fulminis ignes.

                           VINDICTA.
                               Impune scelus
2770          Hactenus ivit. Iam venit hora
          '   Suprema malis. Nunquam felix
          '   Scelus in longum ducitur aevum.
          '   Si quando tarnen DEUS indulget
          '   Longius aevum, gravior sceleri
2775      '   Poena paratur. Crescit ab ipso
          '   Tempore verber. Satis est: hora
              Iam tibi venit summa, Tyranne.
                           MARTYRES.
              Sic, Diva, manus urge, ut nunquam
              Scelus in longos profluat annos.
                         (Prodit Cometa.)
                            DYMAS.
2780   Quid hie Cometes crine ferali nocens
       Portendit orbi? Natus ex hydrae sinu
       Per gemina Cancri brachia incedit. Viae
       Incertus inde oberrat; atque ursam prope
       Devexo itinere defluens saevo comam
2785   Iungit Draconi. Tolle hinc moras, puer,
       Tolle apparatum hunc.
                           MAGUSCUS.
                              Sidera infausto meant
       Truculenta cursu?
                            DYMAS.
                         Non leve est Romae malum,
       Quod astra dictant. Natus ex hydrae sinu
       Rigidus Cometes indolem ex ortu trahit
2790   Orbi nocentem: gemina per Cancri means
       Brachia, caloris pestilens virus bibit.
       Ubi se Draconi iungit, infestum attrahit
       Draconis ignem. Caesar, in vado sumus;
       Brevisque sortis Zephyrus in tristes migrât
2795   Aquilonis iras. Perdita est Romae salus
       Faven ti s aurae.
                           MAGUSCUS.
                      Stygia nil ultra queunt
       Prodesse metra? nil Dymas? nihil eruta
       Auxilia Averno?
                            DYMAS.
                       Tela confecta est mali:
       Romam reponet Flavius Romae; cadet
2800   Vetus Deorum cultus, excutient Iovem
       Delubra, Martis ara viduatis gemet
210

            Afflicta acerris: nulla iam Iuno polo,
            Bellona nulla, Iupiter nullus. Dii,
            Migrate Roma; funeri vestro haec dies
2805        Suprema luxit. (Lv)


                              SCENA III.

       Dymas ex observatione Cometae Maxentio victoriam negat: ideoque
       à Maxentio occiditur. Iubet cadaver in Tyberim abiici.

                         MAXENTIUS. DYMAS.
                  MAXENTIUS. (EX insidiis auscultai.)
                           Audio, insueto gemit
            Dymas dolore. Mentis emotae sonos
            Hie aucupabor.
                                DYMAS.
                            Gelidus attonitos meat
            Horror per artus. Fata, Maxenti, polus
            Suprema sanxit.
                              MAXENTIUS.
                            Fata mihi sanxit polus
2810        Suprema?
                                DYMAS.
                      Belli Flavius palmam rapit
            Volente coelo.
                              MAXENTIUS.
                         Caesare invito potest
            Appetere palmam: Caesare invito tamen
            Nunquam obtinebit.
                                DYMAS.
                                 Coelites, vestram fidem!
            In me minaci tela iactentur manu:
2815        Parcant verendo Caesari.
                              MAXENTIUS.
                                     Indignane furor
            Lupata rumpit. Pressa violentum impetum
            Adauget ira. Bubo, quid moestum canis?
                                DYMAS.
            Adversa Romae fata, iuratum tuae
            Coelum ruinae.
                              MAXENTIUS.
                             Siccine, infandum caput,
2820        Blanditus ante Caesari laurum es meis
            Pollicitus armis.
                             DYMAS.
                       Error hic Orci fuit.
       Sic me docebat Erebus, et Avérai data
       Responsa lacubus.
                            MAXENTIUS.
                            Errat et Avernus quoque?
                             DYMAS.
       Quando futuros exitus rerum Dii
2825   Pandere recusant.
                            MAXENTIUS.
                         Pandere recusent Dii;
       Quodcunque velat diphthera et coelum, manu
       Caesar refringam.
                             DYMAS.
                          Pone fiammati minas,
       Caesar, caloris; quos petis, casso ímpetu
       Déos lacessis.
                            MAXENTIUS.
                    Nullus est coelo Deus,
2830   Quem metuat ista dextra.
                             DYMAS.
                                  Quem metuis minus,
       Magis ille saevit.
                            MAXENTIUS.
                          Veniat è coelo Deus,
       Si quis gubernat astra, vel flammâ solum
       Terret trisulcâ, conserat mecum manus:
       Ut discat esse fortius telum mihi,
2835   Quo frango terras, quo reluctantes polos
       Ago in favillas.
                             DYMAS.
                      Caesar, incassum furis,
       Minasque iactas: iura non franges poli.
                            MAXENTIUS.
       Quae iura?
                             DYMAS.
                Quae Maxentium, et túmidos ligant (L2r)
       Orbis Monarchas.
                            MAXENTIUS.
                            Caesari an quisquam Deûm
2840   Decreta statuat?
                             DYMAS.
                          Caesarem et populum premit
       Eadem potestas.
                               MAXENTIUS.
                                 Vile, probrosum caput,
             Mendaxque larva: si quis est coelo Deus,
             Qui fata mundi torquet, et belli vices
             Pacisque flectit, umbra furialis tuo
2845         Hunc repete casu: postque vel coelo redux
             Anima, vel Acheronte esse testetur Deos.
                           (Infligit vulnusprimum.)
             Cûi fiamma mentis ardet, hie sibi est Deus.
             I, tristis umbra, mergere extremo lacu
             Moerentis Orci. (Secundum.)
                                  DYMAS.
                             Morior; et pigrae stygi
2850         Succedo larva, teque furiali sequar
             Ardore semper, donee Acheronti cadas
             Victima profundo.
                               MAXENTIUS.
                                Morere. (Tertium.) Iam bubo tacet.
             Nullumque Numen esse, quod Rege altius
             Dominetur orbi, sanguine effuso probat.
2855         Abripite terrae pondus, et Tibri date.


                                SCENA IV.

       Indignane Tyberis cadaver Magi in littus eiicit.
                      TYBERIS. TAITONES. NAIADES.
        (Videntur ex aqua flammae emicare, etfiimus       ascendere.)

                                 TYBERIS.
                  Quae mihi Stygiis Eumenis antris
                  Eruta gélidas incendit aquas?
                  Quis mihi toto gremio serpit
                  Ignis Averni? Crémor in mediis
2860              Tyberis undis.
                                 TAITONES.
                                 Non hic Tyberis
                  Natat in puris vitreus undis.
                  Stygius lacus est, amnis Averni est,
                  Orci est sulphur. Fuge, Tritonum
                  Turba, cavernis.
                                 TAITONES.
                                 Mediis (monstrum!)
2865              Urimur undis. Undas fugimus.
               TYBERIS.
Quo Tritones? quo turba meis
Assuefa vadis?
               TAITONES.
               Acherontaeo
Igne calentes undas fugimus.
               NAIADES.
Tacito stygius lacus illapsu,
Tiberine, tuis miscetur aquis.
Pellimur udis Nymphae regnis,
Tiberine, tuis pellimur undis. (L2V)
Non bene socius meat ignis aquae.
Hinc sibi stygius rimatur iter
Terrae superos amnis in orbes.
               TYBERIS.
Mergere, Triton, mergere, Nais:
Quaerite, nostras quâ parte venit
Ardor in undas. Currite celeres,
Quaerite faciles: Tyberis mandat.
       IKITONES ET NAIADES.
Celeres, faciles iussa paramus.
               TYBERIS.
Ardere undas, fervere gelu,
Frigus aduri, non leve monstrum est.
    (Apparet cadaver Dymantis. )
       TRITONES ET NAIADES.
O portentum!
               TYBERIS.
             Quodnam insolitum
Turba repertum stupet ad monstrum?
       TRITONES ET NAIADES.
O portentum! Larva Acherontis,
Mera Tisiphone, cruda Megaera
Mediis ardet Tyberis undis.
               TYBERIS.
Erue monstrum, quodcunque latet
Amne sepultum. Procul hinc, procul hinc
Toto monstrum hoc evolve Tibri.
Procul à nostris submotus aquis
Titio hie stygios vomat ardores.
       TRITONES ET NAIADES.
Vivimus io! Tiberine pater!
Vivimus io! rursumque gelu
Redit antiquum. Vivimus io!
                              TYBERIS.
            '   Roma, triumphal Nulla per aevum
            '   Tragicas ducit Fortuna vices.
            '   Quae presserunt moesta, secundis
            '   Tandem cedunt.
                               OMNES.
                                 Roma, triumphal
2900        '   Adversa diu sors nulla premit.
            '   Si quando dies caput hórrente
            '   Condidit umbrâ, rursus amoeno
            '   Surget in auro. Nunquam durant
            '   Adversa diu.
                              TYBERIS.
                             Roma, triumphal
                               OMNES.
2905        ' Roma, triumphal Sors nulla premit
            ' Adversa diu. Roma, triumphal


                             SCENA V.

       Turbatae Larvae corpus Dymantis ad Orcum déférant.
        L A R V A PRIMA. SECUNDA. TERTIA. Q U A R T A . <L 3 r )
                              L A R V A I.
        Vael vae! scelesto. Scelera felici diu
        Quicunque cursu protrahis, tandem tuâ
        Claudêre metà. Lenta si quando venit
2910    Vindicta sceleri, certa sed tandem venit.
        Silente semper urget à tergo pede
        Nemesis nocentes; fulminis semper manu
        Infiammai ignés; quaque suspendit morâ
        Iras trisulci fulminis, eâdem gravat
2915    Pondus parati verberis. Simulât DEUS
        Nescire crimen improbi, et in annos tacet;
        Sed igne tandem loquitur excussae facis
        Tortique fulguris. Errat, offensum minus
        Quicunque credit, quod diu impunis trahat
2920    Dies secundos, nec gravem telo manum
        Sentiat in ictum erumpere. Est sceleri sua
        Statuta meta: si nefas auges, tuam
        Celeras ruinam. Meta quo posita est loco,
        Ilio stat ultrix Nemesis, et flagrum intonai.
2925    Turbata per te Roma, lactatus spei
        Inanis umbrâ Caesar, eversus decor
        Antiquus urbis, civium effusus cruor:
               Nunc redde poenas. Ibis Acherontis lacum
               Turbare tristis Umbra, et ardentes stygis
2930           Terrere Manes: ibis infestas reis
           '   Lassare Furias. Quisque quod crimen patrat,
           '   Hoc poena plectit. Parcit ad tempus polus,
           '   Graviore ut instet verbere. O terrae probrum!
           '   Mergare Averno. Criminum pondus grave est:
2935       '   Premitque terram, donee immergat stygi.
               Iussos labores carpite, profundi patent
               Acherontis antra. (Aperitur Infernus.)
                                   OMNES.
                                   Victima ô Diti sacra!
                    I, stygiali debite flammae
                    Funeste Dymas, lacerande avibus
2940                Tytii, celeri raptande rotâ,
                    Urende siti Tantaleâ, igni
                    Urende stygis. Meta tuorum
                    Scelerum posita est: nulla tuorum
                    Suppliciorum posita est meta.
2945                Coepisse semel stygio ardere
                    Igne, est semper saeva incipere (L3V)
                    Tormenta pati. Perge, aeternis
                    Debite flammis; tua nobiscum
                    Tormenta subi; moriensque doce,
2950              ' Quamvis veniat Nemesis clauda,
                  ' Sua criminibus tormenta dari.


                                 SCENA VI.

       Committitur praelium. Narratur successus.
                    ACHILLAS DUX. METELLUS CONSUL.
                               ACHILLAS.
               O vana Regum gloria! ô falsae spei
               Retecta larva! Fuimus! ingentis capax
               Materia cladis! Quantus in praeceps agit
2955           Excelsa casus!
                                 METELLUS.
                                 Quam mihi tragici canis
               Scenam doloris?
                                  ACHILLAS.
                                Occidit Romae status;
               Eversa castra Regis: occumbunt Duces
               Totusque miles sternitur: palmae decus
               Et sceptra rursus Flaviam in dextram meant.
          METELLUS.      (Adspectatores.)
Exilit amoeno gaudio pectus: tamen
Tegatur ore. Saeva quid tandem paras
Fortuna Romae? Prome, quis caedis modus,
Seriesque cladis?
                   ACHILLAS.
                   Esse quae segetis solet,
Cùm gravis ab Arcto grandine Orion fremit,
Et omne latè sternit arvorum decus.
Steterat utrinque miles armatus pari
Virtute pectus, spiritu ferrum pari,
Parique amore gloriae incensus manum.
Somière bellum classica; exsurgit fragor
Clamorque campo: mota tempestas coit
Geminae phalangis, media decrescit via
Inter cohortes; conserunt ferro manus,
Pedemque pes adurget, et scutis sonant
Inflicta scuta; fervor, irarum calor,
Rabiesque totis fulminât campis. Cadunt
Et hinc et inde fuñera, et mixtus fluit
Hostis utriusque sanguis. Ambiguis diu
Suspensa pennis constitit victoria;
Donee sereno miles effusus polo
Candidus amictu, Candidus et equo, viam
Per nostra castra raptus ingentem manu (L4r)
Rutilante scripsit. Illico magno impetu
Turbo insecutus Flavii nostris gelu
Infudit armis. Cadimus; aut vieti malo,
Pedem relieto praelio in fugam damus.
                   METELLUS.
Periimus ergo! Certa iam Romae imminet
Ruina tectis.
                   ACHILLAS.
            In tua dextra sedet
Spes omnis urbis.
                   METELLUS.
                   Gravius est medio malum.
                   ACHILLAS.
Malum supremum remedium extremum vocat.
                   METELLUS.
Frustra applicatur, quando vis maior mali est.
                   ACHILLAS.
Nil negligendum est, quando vis magna est mali.
                   METELLUS.
Quis hic propinqui tollitur Marti s fragor?

                                 ACHILLAS.
               Fugiens salutem miles à pedibus petit.
               Tu, Consul, urbi consule.
                                 METELLUS.
                                         O tandem veni,
2995           Optate Flavi, et ultimo pressam malo
               Exsolve Romam! In Flavio est urbis salus.


                                SCENA VII.

       Fugitivus Maxentius desperat. Occidi rogat à Romulo Filio, fugam
       in urbem suadente.
                           MAXENTIUS. ROMULUS.
                               MAXENTIUS.
               Ignave Caesar! timide pro patriâ mori!
               Quousque inertem spiritum animosâ fugâ
               Vitae reservas? Militi extremum probrum est
3000           Fugisse campo, et Caesar imbellis fugâ
               Quaeris salutem? Repete confusam tui
               Militis arenam. Si cadit miles, cadet
           '   Cum laude Caesar: Gloriae magnum est decus,
           '   Cadere cadente milite, et stragem suo
3005       '   Funere gravare. Castra quo pereunt loco,
               Ilio cadamus. O probrum Regum! fugis?
               Et sceptra inultus pateris Augustâ manu,
               Iubarque fronti deripi? Si quod, mihi
               Semper inimica Numina, iratâ manu
3010           Fulmen rotatis, verticem in nostrum gravi
               Librate tonitru. Iupiter, si quis tamen
               Vivit sub astris Iupiter, torto increpa
               Hoc pectus igne: frontis haec tuo patet
               Area furori: fulmina hoc coelo caput. (L 4 V )
3015       '   Mori volenti gratia est mortem brevi
           '   Subire posse funere. Infande, impie,
               Crudelis, excors Iupiter, mortem negas
               Mortem petenti? Repete, Maxenti, feros
               Campi furores; aliquod hic telum vacat
3020           Tuo paratum funeri.
                                  ROMULUS.
                                    Quo, quo, Pater
               Infauste, properas? Flavius campum furor
               Omnem cruentâ strage sepelivit.
                                MAXENTIUS.
                                               Decet
               Hic quoque perire Caesarem.
                  ROMULUS.
                              Regem decet
Servare sese civibus.
                  MAXENTIUS.
                   Quando intent
Cum Marte populus, Regis imperium perit.
                   ROMULUS.
Pars aliqua superest, genitor: hanc serva tui
Regni columnam.
                  MAXENTIUS.
                   Nulla mihi superest, ubi
Miles perivit.
                   ROMULUS.
             Roma supremum patet
Devicto asylum.
                  MAXENTIUS.
                 Roma? quam nullus tenet
Miles superstes? Roma? qua nulli fides
Est certa civi?
                   ROMULUS.
             Sponte sed regnum truci
Concedis hosti.
                  MAXENTIUS.
                 Nempe Victori.
                   ROMULUS.
                                  Potest
Fortuna vertere aleam.
                  MAXENTIUS.
                     Sed non potest
Facere beatum, quem semel tanto malo
Attrivit.
                   ROMULUS.
       Istud, genitor, extremum cave,
Cumulare gravia gravibus aerumnis mala.
                  MAXENTIUS.
Suprema teneo. Nulla maiori potest
Fortuna damno furere.
                   ROMULUS.
                         Quod summum putas,
Maiore adauges.
                  MAXENTIUS.
                Nempe cogemur mori?
Hoc est, quod opto. Finis hie solus mali est,
Perire posse.

                               ROMULUS.
                     Levius ut pereas, decet
        Curare, genitor.
                              MAXENTIUS.
                         S i ve pereundum est gravi
        Maris procellâ, sive pacato freto,
        Quid, nate, refert?
                               ROMULUS.
                              Ne simul tecum trahas
3045    Orbem in ruinam.
                              MAXENTIUS.
                           Maior est laus, cum suis
       ' Perire bello, quàm diu vitam suis
       ' Trahere peremptis.
                               ROMULUS.
                                Genitor, extremas preces
        Ne speme nati.
                              MAXENTIUS.
                        Romule, extremum malum
        Ne posee patris.
                               ROMULUS.
                            Vivat ut genitor, rogo.
                              MAXENTIUS.
3050    Cum laude liceat emori, genitor rogo.
                               (ROMULUS.
       ' Cum vita civi est utilis, probrum est mori.)

                             (MAXENTIUS.)
       ' Cùm sola laus est emori, vita est probrum.
         Nate, redeamus, nostra quà campum fuga
         Vacuavit.
                               ROMULUS.
                  Urbem, genitor, ingressu tuo
3055    Tege perituram.
        MAXENTIUS. ( P o r r i g i t acinacem,   quo   occidatur.)
                        Potius hoc crudo latus (Mr)
        Transadige ferro, Nate. Mucronem cape:
        Feri volentem.
                               ROMULUS.
                        Saeva, mi Genitor, iubes,
        Quae nec sub Haemo Tigrides natae audeant,
        Nec inter antra Caspia effusus leo.
3060    Natura renuit.
                              MAXENTIUS.
                          Obsequi Patri iubet.

                             ROMULUS.
       Iusta imperanti.
                           MAXENTIUS.
                          Iusta non iusta efficit
       Patria potestas.
                             ROMULUS.
                      Quando non subest scelus.
       Cùm, quod iubetur, crimen est, nullam suo
       Necessitatem patria potestas potest
3065   Nato obsequendi ponere.
                           MAXENTIUS.
                                    Hoc pater rogat,
       Patrem volentem perirne.
                             ROMULUS.
                               Quod possim, iube;
       Natura quod non damnet, aut coelum improbet.
                           MAXENTIUS.
       Sum genitor, et sum Caesar: ut genitor volo,
       Ut Caesar impero: totus in pectus patris
3070   Incumbe ferro, et corde funestam excute
       Vitam cadentis.
                             ROMULUS.
                      Caesar et Pater iubes,
       Quod prohibet aether.
                           MAXENTIUS.
                            lussa num coeli vetant
       Coli parentem et Caesarem?
                            ROMULUS.
                                       Coli iubent:
       Perimere prohibent.
                           MAXENTIUS.
                              Per patris nomen.
                             ROMULUS.
                                                    Sacrum est.
                           MAXENTIUS.
3075   Per sancta generis vincula.
                            ROMULUS.
                                     Haec rampi est nefas.
                           MAXENTIUS.
       Per nati amorem.
                            ROMULUS.
                           Vivere hic patrem vovet.
                           MAXENTIUS.
       Redeamus ergo, qua calet Martis furor,
       Quà fervei ira Flavii, quà orbis ruit.

               Quam mihi Tyrannus denegas mortem, pius
3080           Impendet hostis.
                                  ROMULUS.
                                Siste, venturum, Pater,
               Urgere fatum. Si peris, genitor, iube
               Tecum perire filium, atque urbem simul.


                                 SCENA VIII.

       Constantinus Iunior terrà urbem oppugnat.
       CONSTANTINUS IUNIOR CUM EXERCITU. (l.CUSTOS. 2. CUSTOS.)
                            CONSTANTINUS IUNIOR.
               Urgenda, miles, gloria est. Partem dedit
               Ingente clade fusus hostilis cruor,
3085           Cadaverumque vasta congeries putii
               Tabo dehiscens: alteram partem dabit
               Subacta Roma. Prosperis quando venit
           '   Secunda Zephyris, insequi sortem decet.
           '   Vicisse pulchrum est: alteram palmam addere (Mv)
3090       '   Palmae priori, pulchrius. Dum aliqua super
           '   Pars vivit hostis, semper ingenti potest
           '   Nocere damno. Tempus hoc lauro favet,
               Quo Roma trépidât. Hora quod praesens decus
           '   Offert, premendum est: hora posterior rapit,
3095       '   Quod prima spondet. Miles, hue age vineam
               Muris propinquam. Gravior hinc aries premat.
               Hinc tela miles iaciat, et muris gravem
               Submoveat hostem; machina hinc ignes frequens
               Infundat urbi. Gloriam quisquís petit,
3100           Me, me sequatur: primus in palmam ruo.
               (Oppugnatur urbs vineâ, ariete, testudine, telis, et ignibus.)
                           1. CUSTOS EX MOENIBUS.
               Hue arma, cives, arma: densato ímpetu
               Superare tentât moenia hostilis furor.
                                  2. CUSTOS.
               Hue arma, ci ves: hostis hue certam trahit
               Urbi ruinam.
                            CONSTANTINUS IUNIOR.
                            Sequere praeeuntem Ducem,
3105           Animose miles. Laurea in muris viret.
                     (Per testudinem ìnscenditur urbs. )

                                  SCENA IX.

        Crispus Urbem classe oppugnai.
                         CRISPUS. ARTEMIUS. CUSTOS.
                                   CRISPUS.
                Coniuncta nondum classis algosas Tibris
                Tabulavit undas?
                                   ARTEMIUS.
                              Tota iam spumis natat,
                Avidumque pectus gloriae in pugnas citât.
                                    CRISPUS.
                Hinc tela, miles, inde flammatos age
3110            Globos in urbem. (Iniiciuntur è navibus tela et ignes.)
                                    CUSTOS.
                                  Civis, hue vires age.
                                    CRISPUS.
                Hue ad virentem lauream, miles, gradum
                Victorem adurge. Turbinis nondum fragor
                Resedit omnis. Moenibus clausum latet
                Aliquid veneni. Flavio quamvis Patri
3115           Iurata Christo turba fideles manus
                Et arma pendat, aliquid est tamen mali,
                Quod adhuc minatur. Restât exiguus labor,
            '   Finis laborum. Prima laus fortis viri est,
            '   Amare dura: próxima laborem subit
3120        '   Quaesita palma. Moenium obstantes moras
            '   Superate passu Martio. Hoc titulo placet (M2r)
            '   Decus virentis laureae, quod non venit
            '   Aut otioso, aut desidi. Somno potens
            '   Esse, generosus animus ignorât. Licet
3125        '   Quiete laurum carpere, aut palmam queat,
            '   Mavult labore. Pergite: hàc Romam via
                Calcanda restât. Primus inscendo. Cui
                Mavortialis bullit in venis cruor,
                Avidaque fiamma nominis fibras movet,
3130            Me, me sequatur: primus in laurum volo.
                {Inscenditur è navibus. )

                                  SCENA Χ.

       Maxentius ex aestu praelii fugiens in urbem tendit per pontem, in
       quo Constantino insidias paraverat; pons collabitur, et ipse cum suis
       mergitur.
               MAXENTIUS. ROMULUS. ACHILLAS. MILES.
                                 MAXENTIUS.
             Invisa fata! Numinum invisus furor!
             Invisa coeli sidera! invisae faces,
             Quotquot sinistro lumine aspicitis meae
             Sortis ruinam! tuque, qui stygiis lates
3135         Sepultus undis, Pluto, Avernales Dii,
             Deaeque, et umbrae Manium invisae mihi!
                                  ROMULUS.
             Parce, ô verende genitor, audaci Déos
             Lacessere ore. Hoc unicum restât malis
             Medium supremis: fortiter sortem ut feras.
3140       ' Fortuna fortes metuit, imbelles premit.
                                 MAXENTIUS.
           ' Fortuna fortes sternit, imbelles levât.
                                  ACHILLAS.
           ' Leviùs ferentem praeterit.
                                 MAXENTIUS.
                                          Gravius ferit
           ' Ultrò ferentem.
                                  ROMULUS.
                                Quod grave est, fiet leve
           ' Ferendo sponte.
                                 MAXENTIUS.
                                Quod grave est, gravius facis,
3145       ' Si non repellis.
                                  ACHILLAS.
                           Frangitur fluctûs tumor,
           ' Si quando scopulum verberat.
                                 MAXENTIUS.
                                              Scopulum quoque
           ' Pelagus procellis exedit.
                                  ROMULUS.
           '                          Centum fluet
           ' Refluetque fluctus saeculis, nondum cadet
           ' Allisa rupes.
                                 MAXENTIUS.
                           Sed semel tandem cadet.

                              ACHILLAS.
3150   ' Hic, Caesar, ictus primus est. Nunquam solet
       ' Nisi repetito premere fortuna Ímpetu.
                             MAXENTIUS.
       ' Cùm vastat omnia Ímpetu primo, nihil
       ' Habet secundus.
                              ROMULUS.
                       Hoc habes, Caesar: potes (M2V)
        Servare Romam, Roma te potest tibi
3155    Servare.
                             MAXENTIUS.
                 Sera, Nate, Consilia ingerís.
                              ROMULUS.
        Sed sana Patri.
                             MAXENTIUS.
                          Flavius Romam tenet.
                              ACHILLAS.
        Pelletur urbe.
                             MAXENTIUS.
                         Robur, ut pellas, abest.
                              ACHILLAS.
        Numerosa turba Civium superest.
                             MAXENTIUS.
                                              Favet
        Sed tota Marti Flavii.
                              ROMULUS.
                            Affixum trabi
3160    Quae Christum adorat.
                             MAXENTIUS.
                               Patrios fuso Déos
        Quae thure adorat. Desine. Statutum est mori.
                              ACHILLAS.
         Si sic statutum est, morere: sed memor tuae,
         Auguste, famae. Morere, sed fato ut tuo
       ' Semper supersis. Ipsa mors vitae est lucrum,
3165   ' Si gloriosè moreris. Hue mentem rape,
         Spes unde se victoriae, aut famae incitât.
                              ROMULUS.
        Ibi quaere vitam ponere, ubi lucrum facis
        Laudis perennis.
                             MAXENTIUS.
       '                  Nemo laudandus perit,
       ' Qui vixit absque laude.
                              ROMULUS.
                                   Quod decoris abest
240

3170      ' Vitae anteactae, saepe restaurai dies
          ' Mortis supremus.
                       (Auditur tubarum clangor. )
                               Quis tubae allapsus canor
            Flagellai aures?
                                  MILES.
                              Flavius in urbem furor
            Accélérât iras.
                                MAXENTIUS.
                           Ibo, vel Româ premar
            Cadente, vel cadens premam. Hue mecum gradum
3175        Per pontis arcum, miles: hinc salus patet.
                                 ACHILLAS.
            Fugite: supremus ultor à tergo premit.
                     (Pons collabitur et merguntur. )
                                  OMNES.
            Heu cruda fata!
                                MAXENTIUS.
                             Crude, funeste, impie,
            Quicunque mundi fata dispensas, DEUS.
            Morior. At Orci sulphure accensus, tibi
3180        Semper rebellis, semper infestus traham
            In odia coeli Tartarum, atque umbras stygis.


                                SCENA XI.

       Crispus et Constantinus Iunior proclamant è moenibus urbem iam
       domitam.
             CRISPUS. CONSTANTINUS IUNIOR. (ABLAVIUS.)
                 CRISPUS. (Intra proscenium loquitur.)
            Résidât ira, milites, satis impii
            Fusum est cruoris. Roma iam nostris dedit
            Collum lupatis. Nemo iam ferrum movet.
             CONSTANTINUS IUNIOR. (In moenibus          apparet.)
3185        Nemo resistit: induunt cives iugum
            Fraenumque mordent sponte, mutetur furor (Μ3Γ)
          ' Benignitate. Principis primum est decus,
          ' Parcere subactis.
                                ABLAVIUS.
          '                  Principis primum est decus,
          ' Sternere superbos.
                        CONSTANTINUS IUNIOR.
                                 Civium chara est salus.
242

                              ABLAVIUS.
3190   ' Non perfidorum.
                       CONSTANTINOS IUNIOR.
       '                     Perfidi addiscunt fidem.
                              ABLAVIUS.
       ' Metu coacti.
                       CONSTANTINUS IUNIOR.
                    Mollis attactus feros
       ' Domat leones.
                              ABLAVIUS.
       '               Mollior at hostem manus
       ' Reddit ferocem.
                       CONSTANTINUS IUNIOR.
                        Belluas fraenat metus,
       ' Benigna Cives gratia.
                              ABLAVIUS.
                                Rebelli s parùm
3195   ' A belluarum moribus distat. Ferant
       ' Rigida lupata belluae, quibus placent
       ' Mores feroces.
                       CONSTANTINUS IUNIOR.
                          Fraena non diu aspera
       ' Tolérât iugalis. Primus inventor timor
       ' Rebellionum est.
                              ABLAVIUS.
                          Primus extinguit quoque.
3200   ' Contempta res est Principis mollis manus.
                       CONSTANTINUS IUNIOR.
       ' Exosa res est Principis gravis furor.
         Parcè bibendus Civium Regi est cruor.
                   CRISPUS. (Intra proscenium. )
         Parcite cruori. Displicet miti Patri
         Sitis cruoris.
                       CONSTANTINUS IUNIOR.
                       Audio: mollem petit
3205     In urbe frater dexteram. Parce, Abiavi,
       ' Urgere caedes. Barbarum hoc animum sapit,
       ' Saevire post victoriam.
                 (Comparet Crispus in moenibus.)
                                  En medium mei,
         Frater propinquat. Nostra quo vento volat
         Fortuna, Crispe?
                               CRISPUS.
                              Quo solet semper Patri
3210       Iurata, facili. Victus inclinât suas
244

             Consul secures: Tyberi absorptum natat
             Corpus Tyranni: quisquis adversos tulit
             Patri furores, sanguini immersus vomit
             Animam putentem: nemo iam ferrum rotat.
3215         Civis parenti supplices tendit manus:
             Plebs et Senatus Flavium ad sceptrum vocat.
                         CONSTANTINUS IUNIOR.
             Nihil tonandum restât?
                                 CRISPUS.
                                     Oppressus furor
             Martis resedit: sponte subiectus luem
             Sibi imminentem populus avertit.
                         CONSTANTINUS IUNIOR.
                                              Sapit.
3220         Depone curas, miles, et rigido manum
             Ferro relaxa: nosque gratemur Patri.
                                 CRISPUS.
           ' Eamus: aegrè laeta patiuntur moram
           ' Nuncia: serenum gaudium in plures amat
           ' Prodire, quando plurium est emptum manu. (M3V)


                                CHORUS.

       Pietas Victrix triumphat, et in partem triumphi evocat Consilium et
       Industriam.
            PIETAS. VICTORIA. PAX. CONSILIUM. INDUSTRIA.
                          FAMA I. FAMA 2.
                           VICTORIA. (In nube.)
3225              Vicit Pietas! io triumphe!
                  Ultima Solis, seu nascentis,
                  Seu morientis domus, audite:
                  Vicit Pietas! io triumphe!
                  Dira Impietas rigido terram
3230              Ore momordit, taboque suo
                  Confusa natat, nunquam posthac
                  Iterum Ausonias subitura domos.
                  Vicit Pietas! io triumphe!
                  I, Fama, citis provecta Notis:
3235              Tu, quâ veniens Aurora micat,
                  Tu, quâ fugiens Sol mergit equos:
                  Ite, extremis dicite populis:
                  Vicit Pietas! io triumphe!
              (Haec in Orientent, illa in Occidentem avolat. )
                 FAMA I.
 Vicit Pietas! io triumphe!
                 FAMA 2.
 Vicit Pietas! io triumphe!
            UTRAQUE FAMA.
 Vicit Pietas! io triumphe!
 CONSILIUM ET INDUSTRIA. (EX terra.)
 Pax! Pax! Pax iam domito
 Pulchra tumultu candida revehat
 Saecula Romae. Martius ardor
 lacet extinctus, bellique traces
 Cecidêre minae. Vicit Pietas!
     Io triumphe!
             PAX. (Ex nube.)
 Vicit Pietas! Io triumphe!
 Iam grave litui siluit murmur.
 Tutior orbi pax restituor.
 Ante remotas pulsa in terras,
 Nunc tibi reddor, Roma, quietis
 Vecta quadrigis. Illud facilis
 Subeo regnum, quo mite tenet
 Pietas sceptrum.
                 VICTORIA.
                     Vicit Pietas!
        CONSILIUM ET INDUSTRIA.
  Regnat Pietas, io triumphe!
PIETAS. (In curru triumphali inter nubes.)
  Adsum, magni filia coeli,
  Risus olympi, mundique salus (M4r)
  Pietas, domito laetior hoste.
CONSILIUM. INDUSTRIA. PAX. VICTORIA.
  Vicit Pietas! io triumphe!
                 PIETAS.
 Vici Pietas! sed Consilio
 Socio vici; sed et Industria
 Sociâ vici! Vicimus, io!
               CONSILIUM.
 Haec Pietatis bella fuerunt:
 Victrix Pietas sola triumphet.
                 PIETAS.
 Haec Consilii bella fuerunt,
 Bella fuerunt haec Industriae.
 Qui fuit aestûs pars magna mei,
 Sit pars etiam magna triumphi.
 Metat hic lauram, qui tulit arma.
248

                   Utraque vicit, nostras utraque
                   Scande quadrigas; quaeque laborem
                   Ardua mecum in bella dedistis,
                   Méritas laetae carpite lauros.
3275             ' Haec virtutem gloria sequitur:
                ' Ut sua sequitur Delion umbra.
       (Consilium et Industria ex terra in Currum Pietatis in aera rapiun-
       tur.)
                                  FAMA Ι.
                  Ultima mundi regna, audite.
                                  FAMA 2.
                  Ultima mundi regna, audite.
                                  FAMA 1.
                  Vicit Pietas! Io triumphe!
                                  FAMA 2.
3280              Vicit Pietas! Io triumphe!
                                  FAMA 1.
                  Oriens, audi: vicit Pietas.
                                  FAMA 2.
                  Audi, occasus: vicit Pietas.
                                UTRAQUE.
                  Io triumphe! Io! Io! triumphe!
                                  OMNES.
                  Vicit Pietas! Io triumphe!
                                VICTORIA.
3285              Hic ego viridem porrigo laurum,
                  Ubi Consilium suggerit artes,
                  Martemque calens movet Industria.
                  Iurata tibi milito, Pietas.
                  Qua te flectis, laurum inclino.
3290              Sic astra iubent: semper Pietas
                ' Unica vincat. Certa ibi palma est,
                ' Ubi Consilio Pietas iuncta
                ' Movet arma manu.
                                  PIETAS.
                                       Vicimus! Hoc est
                  Munus olympi. Certo veniunt
3295              Ordine coeli, bellica palma, et
                  Pacis olivae. Dicite mecum:
                  Bellica palma est munus olympi,
                  Pacis oliva est munus olympi: (M4V)
                  Statuente Deo haec venit, ac illa.
                                 VICTORIA.
3300              Bellica palma est munus olympi.
250

                       PAX.
       Pacis oliva est munus olympi.
                      PIETAS.
       Vicit Pietas, DEUS at toto
       Orbe triumphet.
                      OMNES.
       Vicit Pietas, DEUS at toto
3305   Orbe triumphet.
                             ACTUS V.


                               SCENA I.

       Fabricator Arcus Honoris triumphaturo Constantino.
                         METELLUS. OPERARII.
                              METELLUS.
            Properate! Ad urbem proximo Caesar gradu
            Urget triumphum. Semper exosa est mora,
            Quaecunque honorem tardat: amittit decus
            Paranda pompa, quando venienti moram
3310        Ponit triumpho. Gratiam hinc habet labor,
            Si sit paratus tempori. Quod agis, age.
                             OPERARIUS L.
                 Flavia virtus non satis unâ
                 Contenta manu, non satis uni
                 Victura orbi, non mille satis
3315             Cantanda annis, occupât omne
                 Romae obsequium.
                               SECUNDUS.
                                     Decet huîc omnes
                 Servire manus, qui omnes urbis
                 Servavit opes, capita, et vitam.
                             OPERARIUS I.
                 Nihil impendis, Roma, triumphis,
3320             Ipsam vitam licet impendas.
                 Caesaris est laus, meruisse: tua
                 Laus est, nunquam solvere posse,
                 Semperque tarnen solvere velie.
                             OPERARIUS 3.
                  Summus meriti gradus est, sua si
3325            ' Praemia vincat.
                             OPERARIUS I.
                                  Summa rependis
                  Praemia meritis, si plura velis
                  Pendere semper. Nunquam merita
                  Posse aequari, maxima laus est.
                  Par quoque laus est, semper merita (Nr)
3330            ' Aequare pari velie obsequio.
254

               ' Quod virtuti satis est, etiam
               ' Satis est Flavio: Plurima velie,
               ' Cum pauca potes.
                             OPERARIUS 4.
                                   Vivat Caesar!
                Amor Ausoniae, gloria Romae,
3335            Decus Imperii, delicium orbis.
                Vivat! vivat Constantinus!
                Et proie suâ ventura beet
                Saecula mundi.
                             OPERARIUS 2.
                                 Gloria Patris in
                Prole superstes, sceptra priora
3340            Cumulet sceptris, regnaque regnis
                Antiqua novis.
                             OPERARIUS I.
                               Sic vovet orbis,
                Sic Roma vovet! Post sua vivat
                Fata superstes Constantinus,
                In prole novos inchoët annos.
3345            Sic Roma vovet! Sic vovet orbis.
                                OMNES.
                Sic Roma vovet! Sic vovet orbis.



                              SCENA II.

              Constantinus triumphans Urbem ingreditur.
       CONSTANTINUS IMPERATOR. CRISPUS. CONSTANTINUS IUNIOR.
        METELLUS. ARTEMIUS. ABLAVIUS. VALERIUS. SENATUS.
              CHORUS MILITUM. CHORUS IUVENTUTIS.
                           ABLAVIUS.
                Romulaeae flos Iuventae,
                Maitis ira, Pacis esca,
                Praeliorum per calores,
3350            Martiosque per rigores
                Saepè ducta, saepè duros
                Passa Circii furores,
                Aestuantis et Leonis
                Passa férvidos calores,
3355            Impedite nunc recenti
                Fronde crines, Laureasque
                  Implicate frontibus.
                               VALERIUS.
                Parta palma per labores
       Flaviorum in arma venit.
       Hac emuntur arte magna:
   '   Laureatas ut reportes
   '   Fronte frondes, per feroces (Nv)
   '   Martis iras arma misce.
          Palma constat sanguine.
       Vicimus! sed per labores.
   '   Semen hoc est gloriarum,
   '   Asperam subire sortem.
       Seminare quem pigebit
       Duriora, gloriosos
         Nunquam honores demetet.
                    ARTEMIUS.
     Vicimus! sed insolente
     Saepe sorte fulminati.
   ' Palma vitat otiosos,
   ' Diligit laboriosos,
        Irrigata sanguine.
     Flavius sic in Tyranni
     Vectus arma, sortis atrae
     Fregit iras, laureamque
       Nundinatus sanguine est.
   (Sub arcu consìstens à Consule salutatur. )
                    METELLUS.
Magne Imperator, Flaviae Augustum decus
Sidusque stirpisi sive tu dici Pater,
Sive Imperator postulas, Romae venis
Utroque charus nomine, et Patriae pater,
Et Imperator. Caesar imperils tuis
Habes paratos obsequi Cives: Pater
Civibus amores ingerís. Si quid tuae
Restitimus irae, parce: violentus fuit,
Non liber animis impetus. Iugum grave
Egit Tyranni in arma, quae nunquam velit
Sumpsisse Roma: mens tarnen semper stetit
Constans amica Flavii. Non est scelus,
Quod est coactum. Qua soles, Caesar, leva
Pietate Romam: fusus ad tuos pedes
Civis veretur aureum Augusti iubar,
Urbisque claves,
              (Offert claves urbis. )
                  urbis imperium tuae
Benignitati cedit. Hoc unum rogat,
Posthac subacta Roma dicatur tua.
Non postulamus levia. Nam quisquís tuus
258

               Meruit vocari, gloriae humanae tenet
3400           Apicem supremum.
                              CONSTANTINUS.
                                   Facilis in Romae preces
           ' Descendo Caesar. Quisquís annutu Dei
           ' Imperia tractat, aemulus debet Dei (N2r)
           ' Facilem rogantûm precibus auditum dare.
           ' Rogare, verbum est arduum: si post preces
3405       ' Nil impetretur, pectoris vulnus grave est
           ' Rogasse frustra. Sanguinis parcus, libens
             Audio rogatus Civium; quin, si preces
             Non admoveres, facilis è nostro sinu
             Venia veniret. Non amo Cives pede
3410         Calcare tumido, non superbifico gradu
           ' Premere innocentes. Barbari Regis reor
           ' Timenda gerere frena, et inviso metu
             Terrere Cives. Non amo nostrum latus
             Sanguine rubere Civium, aut rigidum manu
3415         Torquere ferrum. Quando me iussit Deus
             Terrae imperare Caesarem, iussit quoque
             Animum parentis sumere, et Cives meam
             Amare sobolem. Caesaris nomen grave est:
             Utere parentis nomine, et tutam scies
3420         Urbi salutem. Quas datis claves, mei
             Insigne iuris, reddo: (Reddit Consuli claves.) si voles, potes
             His ipsa cordis viscera, atque imos sinus
             Aperire mentis. Caesarem foris vides,
             Intus latere patris affectum scies.
                                 ARTEMIUS.
3425          Procede, pompa.
       (Dum procedit, devolat ex Arcu triumphali Aquila et Currum Cae-
       saris circumvolat. )
                            CHORUS IUVENTUTIS.
                                 Magna depositi status
               Fortuna, Caesar, publicae fulcrum rei,
               Columenque Romae, quodque vis dici magis,
               Pater labantis patriae, fusa ad tuos
               Pedes Iuventus Romula peractum polo
3430           Favente bellum, quas minabatur furor
               Caedes repressas, laeta gratatur. Tuo
               Stetit labore, Roma quod rursus levet
               Moerore frontem, seque iactante erigat
               Fluctu doloris. Candidae per te dies
3435           Pacis reductus, Civibus fides, tenor
               Felicitatis urbibus. Salve, Imperi
Nutantis Atlas! Sique Romanos amas
Iuvenum calores, cerne, quâ dextrâ micant,
Quo spiritu ardent genibus affusae tuis
Iuvenum cohortes. Bella si rursus furor
Incendat hostis, et procellosâ tonet
Mars saevus irà, stabimus clypeus, tua (N2V)
Fata vetituri, maximum hoc decus rati,
Servare posse propriâ Augustum nece.
                CONSTANTINUS.
Studia Iuventae, Caesar, atque ánimos probo
Patriam tuen sanguine paratos. Vêtus
Haec est Quiritum gloria, aut agere, aut pati
Fortia. Parentum decora succrescens premit
Studiis Iuventus paribus: à tenero arduam
Meditatur ungue gloriam, et inertes manus
Exosa, pulchris ausibus mentem applicat.
Iuventa, prima aetatis aurora est: dies
Quis sit futuras, prodit aurorae color.
Iuventa flos aetatis: in flore emicat
Dulcedo fructus. Ite, Romanae indoles
Generosa pubis, quo Patrum virtus trahit
Foecunda laudum, quo Quirinalis vigor
Avida laboris pectora ad famam vocat.
Bene inchoasse, primus est laudis gradus.
                   ARTEMIUS.
Procede, pompa.
                CONSTANTINUS.
                 Quis chorus nostro obvius
Hie est triumpho?
                    CRISPUS.
                   Saxeo eductus specu est
Romae senatus, innocens passus grave
Iugum Tyranni: gemuit innocuas manus
Pedesque ferro vinctus: hunc turpi situ
Solvi imperavi, et liberam tandem diem
Subire Solis.
                CONSTANTINUS.
            Principis, fili, decus
Assequeris animo. Caesaris primum reor
Hoc esse punctum, solvere iacentes situ,
Metu timentes, dexteram afflictis dare,
Levare miseros.
                   SENATOR.
                 Magna Dardanidum salus,
Invicte Caesar, quando te coelum nova
Lauro coronai, illud Augustis decus
Addis triumphis, Civis ut miser tuam
Benignitatem sentiat. Tuos facis
Belli labores; publicum fructum iubes
Manare in omnes.
                CONSTANTINUS.
                   Caesarem sortis bonae
Scias ministrum. Principes coelum vetat
Propriis studere commodis: quin nec sibi
Nascuntur ipsis. Solis exemplum sumus.
Hic lucís aurum publico impendit bono.
Fontem arbitrare Caesarem. Hic gaudet suas
Undas rogari. Quin pigrae si fors manus (N3r)
Haurire fugiant, obvias offert aquas
Trepidante rivo.
                  METELLUS.
                Vidimus semper bono
Nostro studentem Caesarem, et patri parem
In nostra natum commoda haeredem patris
Venire prolem; quodque nos unum necat:
Meritis honores quaerimus pares, tarnen
Nec invenimus. Magna sic virtus modum
Excessit omnem praemii. Hoc unum est super:
Crispus in honores patris admissus iubar
Nomenque gestat Caesaris, et aequat manu
Factisque nomen: pariter Augustum iube
Natum minorem.
                CONSTANTINUS.
                Tanta vix florens capit
Nomina Iuventus.
                  METELLUS.
                  Quando iam vastum dedit
Fructum ante florem.
                CONSTANTINUS.
                      Pondus Imperii grave est,
Cui saepe cessit Hercules, cui nunquam Atlas
Satis ferendo est. Machina haec annis gravem
Virum reposcit.
                  METELLUS.
                 Quod negant anni decus,
Matura virtus supplet. Animosa indoles
Ad imperandum sufficit, quando indolem
Consilia adulta fulciunt, et se gravis
Industria animis ingerit. Lentâ nimis
Maturitatem consilî insequitur rotâ
Aetatis annus. Quod capit virtus, tuae
Concede proli, genitor.
                 CONSTANTINUS.
                        Hoc placet decus
Subire, nate?
            CONSTANTINUS IUNIOR.
             Gravius aetate, et meâ
Virtute regnum est.
                   METELLUS.
                     Tota te Augusti Patris
Virtus coronai: illius mentem induis,
Cuius bibisti sanguinem.
            CONSTANTINUS IUNIOR.
                           Excedis modum,
Metelle, laudis. Etsi in haeredem fluat
Sanguis parentum, saepe non virtus meat.
                   METELLUS.
Specimen dedisti, quando non trepidus manum
Aptasti in arma; quando molitus gradum
Per alta Romae moenia exemplo tuo
Militem animasti; quando trepidantem ad manum
Bello recenti fervidam patrio sinu
Complexus Urbem es. Caesar, hoc Civis petit,
Hoc Roma anhelat, hoc merita nati exigunt:
Meritum coronâ verticem sacrâ indue.
                 CONSTANTINUS.
Quid ad ista, Crispe?
                    CRISPUS.
                     Caesar, applausu sequar
Fratris triumphos. Livor in viles cadit. (N3V)
Ego invidere nescius, nostrae parem
Exopto fratrem gloriae: quin et meos
Superet honores, merita qui excessit mea.
                 CONSTANTINUS.
Quid ad haec Senatus?
                    SENATUS.
                        Et probat et optât.
                 CONSTANTINUS.
                                              Probat
Et ista miles?
                   ARTEMIUS.
             Gloriae partem suae
Hoc censet ipsum.
                 CONSTANTINUS.
                   Quando sic Romae placet,
266

       Quando hoc probatur militi, et Crispus vovet,
3530   Nihil repugno; Filium haeredem patris,
       Nostrae coronam stirpis, ad sceptrum v o c o .
       Tamen priusquam pompa festivis eat
       Instructa ludis, R o m a disiectos D e o s
       Erebique monstra proterat, et unam colat
3535   C r u c e m Tonantis, cuius auxilio mihi
       Inter procellas animus invictus stetit.
       Reliquus amoeno transeat plau.su dies.



                            S C E N A III.


               PLAUSUS R O M A N A E IUVENTUTIS.
          ' Est breve regnum sortis amarae.
          ' Dici te laeti: Flavia domuit
3540      ' Dextra timorés. C e l e r e m saepe
          ' A g i t in praeceps fortuna rotam.
          ' N o n longa tamen concutienti
          ' Deus indulget tempora sorti.
            Furit in fluctus mare commotum,
3545        Fremit in fulmen polus accensus;
            A b i t in tenebras sol Hesperias:
            Sed mare rursus mitigat iras;
            Fulmina rursus polus extinguit;
            Rursusque dies redit Eois
3550        N o v u s ex undis. Gaudia pereunt,
            Gaudia redeunt. D i c i te laeti:
            Flavia domuit dextra Tyrannum.
          ' Premit ad tempus, quodcunque premit.
          ' N e m o , ubi tristi saeva theatro
3555      ' Fortuna fremit, non reditura
          ' Candida mundo tempora credat.
          ' A b i t in luctus, redit in plausus
          ' Fortuna; cadit, surgitque iterum. (N 4 r )
            Sic quae gemitu flevit amaro,
3560        R o m a triumpho plaudit amoeno.
            Dicite laeti: Flavia domuit
            Dextra Tyrannum. Tu, quae fiente
            Patriâ flebas, nunc quoque patriâ
            Plaudente novis plaude triumphis.
3565      ' D u l c e iocari est, cui fuit ante
          ' G r a v e torqueri. (Saltus.) Satis est. A l i u s
            Redit ex alio plausus. Victor
            Constantinus Constantinum

                 Vocat ad Romae sceptra Quirinae.
3570             Hue verte tuas, turba, choreas.



                                S C E N A IV.


       S. Helena coelitus intelligit victoriam Constantini, secuturamque
       brevi Crispí maioris filii mortem, et pro Constantino imperaturum
       Constantinum Iuniorem: post Imperium ad Germanos transferen-
       dum, et demum in Austriacis perennaturum.


                   B . VIRGO. S. HELENA. ANGELI DUO.
                                S. HELENA.
            O cura Matris, nate! quàm R o m a m diu
            Armis fatigas! Saepe mihi fusis tua
            Fortuna lachrymis constitit, saepe et prece
            Rogatus aether. Rursus avulsa arbitris
3575        Felicitati Flaviae pronum v o c o
            In vota olympum. M a g n e dominator poli,
            Qui bella flectis, qui piam causam manu
            Foves paternâ, cura cui sobolis meae est,
            Helenae precatus aspice, et fusas pio
3580        Lachrymas natatu. Causa, qua bellum trahit,
            Iustitia Pietasque est. Tyrannorum premit
            Utramque rabies. Utraque ultorem petit.
            Utrique Constantinus affulsit pius
            Per arma vindex. Facilis ex alto, Pater,
3585        A d e s innocenti Caesari, et gravi incitam
            Turbine procellam praelii in purum diem
            Resolve, Numen. Quae polo nubes micat?
                   Β . VIRGO. (Nube curruli invehitur.)
            Cecidit procellae fervor, et belli gravis
            Repressa fiamma est. Filius R o m a m tenet (N 4 V )
3590        Armis Nepotum; Crispus aggressus Tibri,
            Minorque Constantinus aggressus solo
            Tenuêre muros: gemina progenies patris
            C u m Pâtre triumphat. Iamque Romanis Iovem
            Deturbat aris, Cruxque stat medio foro
3595        Veneranda populis.
                              S. HELENA.
                               Numen ô veré pium!
            Suisque pronum semper, et nunquam diu
            Favens Tyrannis! Maximi ô Mater DEI,
            Augusta Virgo, nosse si per te licet
            Ventura quondam, gloriam nati mei
3600        Aperi et Nepotum.

                            Β . VIRGO.
                           Flavius primus iubar
       Sceptrumque Christo subdet, et Romae pia
       Delubra statuet: iamque se sacro parat
       Latici abluendum: iam Sacerdotum impia
       Cohors latebras quaerit, et totâ ruit
3605   Fugitiva Româ. Crispus, ah! Crispus.
                           S. HELENA.
                                             Siles?
       Sed ipsa vox repressa mihi loquitur satis
       Omen sinistrum.
                            B . VIRGO.
                        Melius hac telâ leges
         (Telam opere phrygio elaboratam porrigit.)
       Ventura quondam, Coelitum inviolabili
       Sancita lege. (Avehitur B. Virgo. )
                           S . HELENA.
                      Raperis? O Virgo, mali
3610   Averte seriem! Primus intuitus gravi
       Acerbat animum vulnere: Hic ater color
       Color sinistri est ominis.
            (Explicatur ab Angelis telae pictura. )
                            ANGELUS.
                                  Epigraphen lege.
                           S. HELENA.
       Brevis rosarum vita. Quid moesti canit?
                            ANGELUS.
       Vultum intuêre.
                           S . HELENA.
                         Crispus est.
                            ANGELUS.
                                    Ilium Deus
3615   Ostendit orbi; non dedit. Lethi ultima
       Propinquat hora. Fata sic coeli iubent.
                           S. HELENA.
       Quamvis se in altum pectus insinuet dolor,
       Sensusque nostri sanguinis: (Vox Ferd{inandi) III.) Novit
       Quidfaciat. Helenam Numinis iussis decet            [DEUS,
3620   Parére facilem. Tu mihi Crispum, DEUS,
       Dederas Nepotem, rursus ego Crispum tibi
       Repono, genitor.
                (Constantinus Iunior ostenditur.)
                          Iste quis blando genas
       Illusus ostro, terga cui subdit leo,
       Cûi frons coronâ fulget?
                     ANGELUS.
                             Epigraphen lege.
                    S. HELENA.
Post fata fratris imperai. Tristem fugat
Haec scena nubem.
                     ANGELUS.
                      Frontis augustae decus
Tuêre.
                    S. HELENA.
         Constantinus est.
                     ANGELUS.
                       Illum DEUS
Tot post Avorum fuñera, suorum dedit
Maiorum epitomen: Consilî, ac Industriae (O')
Aequè capacem.
                    S. HELENA.
                   Magna, mens spondet gravis,
Industria acris, grande Consilium, tenor
Maturas oris, pectus insultu altius
Sortis sinistrae, mellei nectar labri,
Ferocientis nescia furoris manus,
Conscia fluentûm munerum, Pietas Patris,
Iustitia Avorum: Flavius totus sua in
Sobole refusus.
                     ANGELUS.
                  Magna, quae spondet, dabit.
Ilio regente stertet infusus pigris
Gradi vus armis: alma pax, candor, fides
Orbem reviset; aurei mores patrum,
Themisque nuper pulsa revocabunt polo
Felicitatis sceptra.
                    S. HELENA.
                  Quae sedet hie Dea,
Alite Tonantis? (Germania. )
                     ANGELUS.
                Illa, quae quondam dabit
Mundo obsequenti iura, quae populos premet,
Germana tellus: illa, post magnam Ducum
Regumque ductam lineam, Archiduces dabit
Vasti potentes Imperi.
                    S. HELENA.
                     Quamnam hic lego
Deam tiarâ fulgidam? (Austria. )
                     ANGELUS.
                        Epigraphen lege.

                           S. HELENA.
       Orbis tenebit ultimum Imperium Austria.
                            ANGELUS.
3650   Haec ilia Nympha est, cuius ad genua accidet
       Subactus orbis, cuius ad sacros pedes
       Domitus iacebit Bosphorus, cuius gravem
       Uterque mundi cardo trepidabit manum.
                           S . HELENA.
       Quaenam ista series nominum? (Austriaci Imperatores. )
                            ANGELUS.
                                           Patent: lege.
                           S. HELENA.
3655   Rudolphus.
                            ANGELUS.
                    Ille Habspurgicae gentis pater
       Augustus.
                           S. HELENA.
                   Albertus.
                            ANGELUS.
                               Triumphator; Patris
       Honoris haeres.
                           S . HELENA.
                         Fridericus.
                            ANGELUS.
                                       Florido
       Vultu serenus.
                           S . HELENA.
                        Alter Albertus.
                            ANGELUS.
                                       Cui
       Subesse mundus gestiit, cuius caput
3660   Pindus coronâ cinxit, et fronti dedit
       Apollo laurum.
                           S. HELENA.
                         Fridericus.
                            ANGELUS.
                                       Inclitus
       Honore pacis.
                           S. HELENA.
                        Maximilianus.
                            ANGELUS.
                                         Novus
       Ad sceptra Salomon.
                           S. HELENA.
                               Carolus Quintus.

                             ANGELUS.
                                               Cui
       Subacta Mauri colla, depressus tumor
3665   Lybiae calentis, Martis Armenii furor,
       Et Gaditani decolor fluctus maris,
       Et Belgae, et Angli, et detriumphati fuga
       Cessit Tyranni Thraciae, et quidquid vago (O v )
       Sinu Amphitrite amplectitur, quidquid dies
3670   Utrinque puro pendulus coelo videt.
                            S. HELENA.
       Fernandus.
                             ANGELUS.
                    Aequus et Pius, coelo satus.
                            S. HELENA.
       Maximilianus.
                             ANGELUS.
                       Generis humani lepor.
                            S. HELENA.
       Rudolphus alter.
                             ANGELUS.
                        Ultimi mundi pavor,
       Plenus senatu, Bistonum terror, manus
3675   Victoriarum dextra.
                            S. HELENA.
                              Matthias.
                             ANGELUS.
                                     Cui
       Mera mella candor indidit, nectar merum
       Natura.
                            S. HELENA.
               Ferdinandus alter.
                             ANGELUS.
                                       Coelitum
       Pietate fervens.
                            S. HELENA.
                          Ferdinandus Tertius.
                             ANGELUS.
       Iustus, Piusque Caesar, et mundi arduum
3680   Fulcrum labantis.
                            S. HELENA.
                            Quartus.
                             ANGELUS.
                                Alemanno breve
       Concessus orbi gaudium, Germaniae
       Medulla, amorque Principum, Europae dolor.

                                S. HELENA.
             Leopoldus.
                                ANGELUS.
                         Unus, omnium compendium
             Regum priorum: cuius in venas fluit
3685         Omnis parentum gloria; ingenii vigor,
             Matura sceptris indoles, pectus capax,
             Natura fortis, frontis innubis dies,
             Animus benignus, aptus in Martern calor,
             Et cura Themidis, cura pietatis, sacra
3690         Religio Avorum, Consilì ac Industriae
             Foecunda vena.
                               S . HELENA.
                             Nemo consequitur?
                                ANGELUS.
                                                  Latent
             Hoc involucro plurimi: sed quos dabit
             Seris olympus saeculis: nec, si polus
             Mihi vera loquitur, Imperi Alemanni iubar
3695         Unquam recedet Austriâ, dum se dies
             Coelo rotabit.
                               S. HELENA.
                           Vivat! ô vivat meus
            Post fata gentis Flaviae ad solium datus
            Leopoldus orbis! Sistite in cursum incitos,
            O astra, Soles, seras ut sidus piis
3700        Accédât astris.
                                ANGELUS.
                            Annuit votis DEUS.
                       (Angeli in sublime feruntur.)


                                SCENA V.

       Idola iussu Constantini confringuntur, et Crucis effigies veneranda
       statuite.
              ARTEMIUS. VOLUMNUS. VERANUS. METELLUS.
                          POPA I. POPA 2. ( O / )
                               VOLUMNUS.
            Succumbe, Magne Iupiter, nullae tuo
            Stant arae honori, nullus accensis vapor
            Fumat ab acerris. Flavius postquam tenet
            Urbem, receptâ Numina fugantur Cruce.
3705        Miles per omnes urbis infrenis vias
            Antiqua Romae decora, Dardanidûm Deos
Pede violento proterit. Furias pûtes
Aut editas Acheronte Furiarum nurus
Totis volare compitis.
                    VERANUS.
                       Latebras, pater,
Et antra Soli impervia, et tristes pete
Soli cavernas: crudus insequitur furor,
Et nec ruinis Numinum expletus, tuum
Letho requirit verticem.
                      POPA Ι.
                         Fuge, ô Pater,
Et innocentes conde speluncâ Déos.
                      POPA 2.
Heu! quàm malignis fata nos astris agunt!
Instant, sequuntur: fugite.
                    ARTEMIUS.
                            Sed nullus fugam
Tibi campus aperit, Caspiae rupis genus,
Hircana Tigris, lacté Furiarum et Stygis
Nutrita spumis vipera! Ad noctis plagas,
Adoperta tenebris antra damnatum caput
Raptate. Dignus publico arceri est die,
Quisquís sceleribus publicum incestat diem.
                   VOLUMNUS.
Verêre sacros Numinum Mystas: Dii
Ferro Poparum iura violari vêtant.
                    ARTEMIUS.
Vêtant? propinqua rupe decisi Dii?
Aut fabricad quercino è trunco? vêtant?

                  VOLUMNUS.
Per astra!
                    ARTEMIUS.
           Quae tu scelere non uno inquinas.
                   VOLUMNUS.
Per magna Romae Numina.
                    ARTEMIUS.
                             In quorum ultimam
Iurat ruinam Flavius.
                   VOLUMNUS.
                      Per Flavii
Victoriam.
                    ARTEMIUS.
            Victoria haec nulla est, nisi
Ficta eruantur Numina, et totâ Dii
Fugentur urbe.
                               VOLUMNUS.
                           Caesaris per clementiam.
                               ARTEMIUS.
       ' Severitatem meritus. Insonti nocet,
       ' Quisquís nocenti partit.
                               VOLUMNUS.
                                       At quodnam scelus
3735       Manum hanc notavit?
                               ARTEMIUS.
                             Saeculi crimen tui,
       ' Etiamne quaeris? Nemo non nocens fugit.
         Fuga te nocentem comprobat.
                               VOLUMNUS.
                                            Fugio innocens:
           Fugio nocentes.
                               ARTEMIUS.
                         Consciae mentis timor
           Fugam imperavit.
                               VOLUMNUS.
                            Quando moriendi pavor (0 2 v )
3740       Etiam innocentes occupât.
                               ARTEMIUS.
                                         Nullam probus
           Timet ad procellam.
                               VOLUMNUS.
                                   Nec tamen solus timor
           Probat nocentem.
                               ARTEMIUS.
                           Conscius quem non premit
           Animus, pavere nescit.
                               VOLUMNUS.
                                      Insontes quoque
           Metus flagellat.
                              (ARTEMIUS.)
       '                    Et probat sontes quoque.
3745       Ferro expiatus vindice in Avernum rues.
                              VOLUMNUS.
           Iniudicatum perimis.
                               ARTEMIUS.
                                    Ubi crimen patet,
           Frustra est tribunal.
                              VOLUMNUS.
                                   Aequitas causam exigit.
                               ARTEMIUS.
           Vindicta iusta supplet.
                               VOLUMNUS.
                                   Iniusta est tamen,
            Nisi exigatur causa.
                               ARTEMIUS.
                                Quid frustra moras
3750        Per verba nectis? Rapite despectum soli
            Pestemque Romae: nullus est precibus locus.


                           SCENA ULTIMA.

       Constantinus Imperator poscente Roma Filium suum, Constantinum
       Iuniorem, Caesarem renunciat.
       CONSTANTINUS IMPERATOR. CONSTANTINUS IUNIOR. CRISPUS.
             ARTEMIUS. ABLAVIUS. SENATUS. (METELLUS.)
                             CONSTANTINUS.
             Victoriarum primus est fructus, DEI
             Proferre fasces: alter est populi salus:
             Tertius avitae stirpis et generis honor.
3755         Si Roma primum Numini pendas, tibi
             Pendam secundum Flavius. Pulso love,
             Marte exulante, Pallade extinctâ, grege
             Fracto Deorum, Tartari oppressâ lue,
             Simul exulabunt capita vitiorum: Venus,
3760         Calor impudicus, furta, sacrilegi doli,
             Ambitio, rixae Civium, alieno bono
             Inhians cupido, propriis nunquam satur
             Hydrops, tumultus plebis, Impietas, furor,
             Et quidquid Acheron lacubus eructat mali.
3765         His faustitatis regna succedent, boni
             Sincera vena, cana Maiorum fides,
             Saecula refusa melle, relligio patrum,
             Studium tuendi Numinis, iustâ Themis
             Bilance facta ponderans, riguo polus
3770         Foecundus auro pacis, et nuper solo
             Expulsa virtus. Inde qui reducem arceat
             Gregem Deorum, quique Pietati semel (0 3 r )
             Collata sceptra foveat, et vero DEO
             Asserat honores, Flavius sanguis dabit.
3775         Hoc Roma poscit, Crispus hoc frater vovet,
             Hoc genitor ambit, bellica hoc virtus petit
             Nati merentis: Filius solus Patris
             Romaeque votis abnuit. Vel sic tamen
           ' Sceptrum meretur. Nemo regnare est aptior,
3780       ' Quam qui récusât. Ergo quod iubeat benè
         Romae evenire Numen, atque Orbis bono,
         Decimusque nostri sanguinis nepos canat,
         Postquam molesti ponderis pars in meum
         Crispum recumbit, ponderis partem quoque
3785     Natu minoris filii inclino in caput.
         Ades, probatum Flaviae stirpis genus,
         Et gemma Patris, robur Herculeum para
         Oneri ferendo. At regna ne primo aspice
         Obvia colore. Fallit occurrens decor,
3790   ' Oculisque dum blanditur, internos sinus
         Vulnere cruentati blanda mentitur foris,
         Acerba condit. Purpuram, rosam pûtes,
         Non absque spinis. Quo sedent Reges thoro,
         Sedent eodem pallor et trepidi metus.
3795   ' Imperia edaces pectoris curas alunt.
         Sic se boni sub fronte dissimulant mala.
         Armanda mens est. Levius est illi iubar,
         Cui corda virtus munit.
                       CONSTANTINUS IUNIOR.
                                 Hoc scuto, Pater,
       ' Armabo pectus. Nemo non faustè regit,
3800   ' Virtute quisquís Imperi molem rotat.
                               CRISPUS.
       '   Virtutis expers Caesar est miles sine
       '   Armis: nec hostes Imperi avertit satis,
       '   Nec se tuetur, nec suos frenai satis.
       '   Unum regendis Civibus frenum grave est,
3805   '   Virtus regentis.
                       CONSTANTINUS IUNIOR.
                          Mentis ingenuae sinu
           Reposta mónita Patris ac fratris geram.
                           CONSTANTINUS.
         Hinc augurali Romulae genti licet
         Secunda semper regna, et innubes dies.
         Haec, nate, in humeros Regios chlamys fluat.
3810     Ut ista Regem purpura involvit sinu,
         Sic te tenere clausa Consilia decet. (0 3 v )
       ' Arcana regni nesciat vulgus. Perit
       ' Vigor imperandi, quando, quod decuit tegi,
       ' In vulgus exit.
                               CRISPUS.
       '                Illa suspicimus magis,
3815   ' Quae non videmus. Perditur cultus rei,
       ' Quae tota patuit. Sic DEUS quanto magis
       ' Latet, magis honoratur.
            CONSTANTiNus IUNIOR.
                        Haud frustra mihi
Natura cor reposuit abstruso sinu:
Consilia clausa Caesarem faciunt suo
Populo verendum.
                CONSTANTINUS.
                    Capitis augustum iubar
Frontem coronet. Caesares servi sumus
Capite ligati: quodque spectandos facit
Diadema mundo, vinculo adstringit caput,
Ne quod libet, licere credamus.
            CONSTANTINUS IUNIOR.
                                 Miser
Rex est, agenda quisquis à libitu suo
Metitur. Illa velie ego tantum velim,
Quae velie honestum est.
                    CRISPUS.
                        Imperi augusti salus
Hac lege stabit. Nemo non eadem volet,
Cum volet honesta Caesar.
                CONSTANTINUS.
                          Hunc mundi globum
Accipe gerendum. Dividit tecum suas
Curas Olympus. Sic rege, ut decet DEI
Vices gerentem.
                   (CRISPUS.)
                 Facilis ad motum globus
Forti tenendus est manu: impulsu levi
Perdit quietem.
            CONSTANTINUS IUNIOR.
                Quamdiu hac stabit manu,
Illud studebo semper, ut constet suâ
Firmus quiete. Maximum Imperii bonum
Reor quietem.
                CONSTANTINUS.
               Turbine ut nullo quies
Turbetur Orbis, addo, quam nunquam tulit,
Crucem inquieto. Fleete, quam in partem voles,
Crux eminebit semper. Hue verte: hue rota:
Deprime, resurget.
                    CRISPUS.
                   Nempe qui fidit cruci,
Maior procellis exstat, et nullo valet
Furore sortis opprimi.
                CONST ANTiNus.
                    Sceptrum cruci
Adiungo. Mundi sceptra fundantur cruce.
                    CRISPUS.
Régnât beatè, quisquís Imperium basi
Istâ locarit.
            CONSTANTINOS IUNIOR.
             Primus Augustus, Pater,
Imperia fundas in cruce; secundus, Patris
Imago Crispus; tertius pariter volo
Sic stare sceptra: Fratris exemplum et Patris
Lex mihi regendi est.
                CONSTANTINUS.
                     Hinc pius manat rigor (0 4 r )
Rigidaque Pietas. Dura nec nimium volo,
Nec blanda nimium sceptra: Contemptum facit
Nimia facilitas Caesarem, exosum timor.
                    CRISPUS.
Multos timebit ille, quem multi timent.
                CONSTANTINUS.
Ferro marita dextram. Hoc forti tuos
Tuêre Cives: quodque me decet magis
Hodie precari, splendeat semper bonae
Fulgore pacis ensis, et fugiat gravi
Saevire caede. Si tamen laesus DEUS,
Aut laesa iubeat aequitas, forti tibi
Manu est tonandum.
                    CRISPUS.
                     Sceptra defendit Deus,
Quae vulnerari scelere non sinunt Deum.
Conservât idem regna, quae forti Themin
Manu tuentur.
            CONSTANTINUS IUNIOR.
               Fulminis legem meo
Praescribo ferro: parcit innocuis; face
Cremat nocentes.
                CONSTANTINUS.
                   Regio Augustum subi
Pulvinar ostro, ut inde specteris tuis,
Tuosque spectes.
                    CRISPUS.
                Celsior quisquís loco est,
Animo eminere studeat. Hoc magnum facit,
Quod plebis undis eximit.
            CONSTANTINUS IUNIOR.
                            Vilis iocus
Est Imperator, quando non populo altior
Mens est regentis: vilis est iocus quoque,
Sublimitatem gloriae si non pari
Virtute fulcit. Edito sic me loco
Sistam videndum, ut populus in nato Patrem
Videat regentem. Maximum hoc decus reor,
Exempla legere Patris, et vivum meis
Servare mentis.
                CONSTANTINUS.
                  Nate, sic mundum rege
Pietate Patris, atque Iustitiâ, tuâ
Industriâ, atque lege Consilii. Has tibi
Adiunge Comités, sive commoto fremat
Fortuna Marte, sive pacato meet
Pax alma regno. Nemo non felix regit,
Qui iura lege Consilt atque Industriae
Decernit Orbi. Stringe complexu Patrem.
            CONSTANTINUS IUNIOR.
Ut ipsa Patris viscera, atque ipsum imprimam
Mihi parentem. Patris exemplum sat est,
Ut quos reduxit gemmeos orbi dies,
Uli meatu perpeti semper fluant. (0 4 v )
                CONSTANTINUS.
Exacta pompa est. Sic DEUS iniquos premit,
Probos secundat. Nullus invito DEO
Scelerata longum in tempus Imperia trahit.
Nulli secunda sceptra non pietas facit.
                  METELLUS.
Si quis beatos Flaviae genti dies
Auroque cusas ire olympiades vovet,
Istam sereno gaudio impendat diem,
Plausuque lucem transigat, noctem iocis. (Datur plausus. )

                  FINIS. (Pr)